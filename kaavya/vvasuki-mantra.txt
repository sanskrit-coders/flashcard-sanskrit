[[ह्रीम् क्लीम् श्रीम्]]	मन्त्रः - ह्रीम् क्लीम् श्रीम् (माया-काम-श्री-बीजानि)
[[ॐ तच्छं॒ योरावृ॑णीमह]]<br>[[लिङ्गानि - पुरुषसूक्तम्]]	मन्त्रः - ॐ तच्छं॒ योरावृ॑णीमहे । गा॒तुं य॒ज्ञाय॑ । गा॒तुं य॒ज्ञप॑तये । दैवी॑ स्व॒स्तिर॑स्तु नः ।<br>स्व॒स्तिर्मानु॑षेभ्यः । ऊ॒र्ध्वं जि॑गातु भेष॒जम् । शन्नो॑ अस्तु द्वि॒पदे॑ । शं चतु॑ष्पदे ।<br>ॐ शान्तिः॒ शान्तिः॒ शान्तिः॑ ।<br><br>हरिः ॐ ।<br>ॐ स॒हस्र॑शीर्षा॒ पुरु॑षः । स॒ह॒स्रा॒क्षः स॒हस्र॑पात् ।<br>स भूमिं॑ वि॒श्वतो॑ वृ॒त्वा । अत्य॑तिष्ठद्दशाङ्गु॒लम् । १<br>पुरु॑ष ए॒वेदꣳ सर्वम्॑ । यद्भू॒तं यच्च॒ भव्यम्॑।<br>उ॒तामृ॑त॒त्वस्येशा॑नः । यदन्ने॑नाति॒रोह॑ति । २<br>ए॒तावा॑नस्य महि॒मा । अतो॒ ज्यायाꣳ॑श्च॒ पूरु॑षः ।<br>पादो॑ऽस्य॒ विश्वा॑ भू॒तानि॑ । त्रि॒पाद॑स्या॒मृतं॑ दि॒वि । ३<br>त्रि॒पादू॒र्ध्व उदै॒त्पुरु॑षः । पादो॑ऽस्ये॒हाऽऽभ॑वा॒त्पुनः॑ ।<br>ततो॒ विश्व॒ङ्व्य॑क्रामत् । सा॒श॒ना॒न॒श॒ने अ॒भि । ४<br>तस्मा॑द्वि॒राड॑जायत । वि॒राजो॒ अधि॒ पूरु॑षः ।<br>स जा॒तो अत्य॑रिच्यत । प॒श्चाद्भूमि॒मथो॑ पु॒रः । ५<br>यत्पुरु॑षेण ह॒विषा॑ । दे॒वा य॒ज्ञमत॑न्वत ।<br>व॒स॒न्तो अ॑स्यासी॒दाज्यम्॑ । ग्री॒ष्म इ॒ध्मः श॒रद्ध॒विः । ६<br>स॒प्तास्या॑सन्परि॒धयः॑ । त्रिः स॒प्त स॒मिधः॑ कृ॒ताः ।<br>दे॒वा यद्य॒ज्ञं त॑न्वा॒नाः । अब॑ध्न॒न्पु॑रुषं प॒शुम् । ७<br>तं य॒ज्ञं ब॒र्हिषि॒ प्रौक्षन्॑ । पुरु॑षं जा॒तम॑ग्र॒तः ।<br>तेन॑ दे॒वा अय॑जन्त । सा॒ध्या ऋष॑यश्च॒ ये । ८<br>तस्मा॑द्य॒ज्ञात्स॑र्व॒हुतः॑ । संभृ॑तं पृषदा॒ज्यम् ।<br>प॒शूꣳस्ताꣳश्च॑क्रे वाय॒व्यान्॑ । आ॒र॒ण्यान्ग्रा॒म्याश्च॒ ये । ९<br>तस्मा॑द्य॒ज्ञात्स॑र्व॒हुतः॑ । ऋचः॒ सामा॑नि जज्ञिरे ।<br>छन्दाꣳ॑सि जज्ञिरे॒ तस्मा॑त् । यजु॒स्तस्मा॑दजायत । १०<br>तस्मा॒दश्वा॑ अजायन्त । ये के चो॑भ॒याद॑तः ।<br>गावो॑ ह जज्ञिरे॒ तस्मा॑त् । तस्मा॑ज्जा॒ता अ॑जा॒वयः॑ । ११<br>यत्पुरु॑षं॒ व्य॑दधुः । क॒ति॒धा व्य॑कल्पयन् ।<br>मुखं॒ किम॑स्य॒ कौ बा॒हू । कावू॒रू पादा॑वुच्येते । १२<br>ब्रा॒ह्म॒णो॑ऽस्य॒ मुख॑मासीत् । बा॒हू रा॑ज॒न्यः॑ कृ॒तः ।<br>ऊ॒रू तद॑स्य॒ यद्वैश्यः॑ । प॒द्भ्याꣳ शू॒द्रो अ॑जायत । १३<br>च॒न्द्रमा॒ मन॑सो जा॒तः । चक्षोः॒ सूर्यो॑ अजायत ।<br>मुखा॒दिन्द्र॑श्चा॒ग्निश्च॑ ।  प्रा॒णाद्वा॒युर॑जायत । १४<br>नाभ्या॑ आसीद॒न्तरि॑क्षम् । शी॒र्ष्णो द्यौः सम॑वर्तत ।<br>प॒द्भ्यां भूमि॒र्दिशः॒ श्रोत्रा॑त् । तथा॑ लो॒काꣳ अ॑कल्पयन् । १५<br>वेदा॒हमे॒तं पुरु॑षं म॒हान्तम्॑ । आ॒दि॒त्यव॑र्णं॒ तम॑सस्तु॒ पा॒रे ।<br>सर्वा॑णि रू॒पाणि॑ वि॒चित्य॒ धीरः॑ । नामा॑नि कृ॒त्वाऽभि॒वद॒न् यदास्ते॑ । १६<br>धा॒ता पु॒रस्ता॒द्यमु॑दाज॒हार॑ । श॒क्रः प्रवि॒द्वान्प्र॒दिश॒श्चत॑स्रः ।<br>तमे॒वं वि॒द्वान॒मृत॑ इ॒ह भ॑वति । नान्यः पन्था॒ अय॑नाय विद्यते । १७<br>य॒ज्ञेन॑ य॒ज्ञम॑यजन्त दे॒वाः । तानि॒ धर्मा॑णि प्रथ॒मान्या॑सन् ।<br>ते ह॒ नाकं॑ महि॒मानः॑ सचन्ते । यत्र॒ पूर्वे॑ सा॒ध्याः सन्ति॑ दे॒वाः । १८<br><br>॥ ॐ नमो नारा॑यणा॒य ॥<br><br>॥ उत्तरनारायणम् ॥<br><br>अ॒द्भ्यः संभू॑तः पृथि॒व्यै रसा॑च्च । वि॒श्वक॑र्मणः॒ सम॑वर्त॒ताधि॑ ।<br>तस्य॒ त्वष्टा॑ वि॒दध॑द्रू॒पमे॑ति । तत्पुरु॑षस्य॒ विश्व॒माजा॑न॒मग्रे॑ । १<br>वेदा॒हमे॒तं पुरु॑षं म॒हान्तम्॑ । आ॒दि॒त्यव॑र्णं॒ तम॑सः॒ पर॑स्तात् ।<br>तमे॒वं वि॒द्वान॒मृत॑ इ॒ह भ॑वति । नान्यः पन्था॑ विद्य॒तेय॑ऽनाय । २<br>प्र॒जाप॑तिश्चरति॒ गर्भे॑ अ॒न्तः । अ॒जाय॑मानो बहु॒धा विजा॑यते ।<br>तस्य॒ धीराः॒ परि॑जानन्ति॒ योनिम्॑ । मरी॑चीनां प॒दमि॑च्छन्ति वे॒धसः॑ । ३<br>यो दे॒वेभ्य॒ आत॑पति । यो दे॒वानां॑ पु॒रोहि॑तः ।<br>पूर्वो॒ यो दे॒वेभ्यो॑ जा॒तः । नमो॑ रु॒चाय॒ ब्राह्म॑ये । ४<br>रुचं॑ ब्रा॒ह्मम् ज॒नय॑न्तः । दे॒वा अग्रे॒ तद॑ब्रुवन् ।<br>यस्त्वै॒वं ब्रा॑ह्म॒णो वि॒द्यात् । तस्य॑ दे॒वा अस॒न् वशे॑ । ५<br>ह्रीश्च॑ ते ल॒क्ष्मीश्च॒ पत्न्यौ॑ । अ॒हो॒रा॒त्रे पा॒र्श्वे ।<br>नक्ष॑त्राणि रू॒पम् । अ॒श्विनौ॒ व्यात्तम्॑ ।  इ॒ष्टम् म॑निषाण ।<br>अ॒मुं म॑निषाण ।  सर्व॑म्  मनिषाण । ६<br><br>ॐ तच्छं॒ योरावृ॑णीमहे । गा॒तुं य॒ज्ञाय॑ । गा॒तुं यज्ञप॑तये । दैवी॑स्स्व॒स्तिर॑स्तु नः ।<br>स्व॒स्तिर्मानु॑षेभ्यः । ऊ॒र्ध्वं जि॑गातु भेष॒जम् । शन्नो॑ अस्तु द्वि॒पदे॑ । शं चतु॑ष्पदे ।<br><br>[[लिङ्गानि - पुरुषसूक्तम्]]
[[ॐ स॒ह ना॑ववतु। स॒ह न]]<br>[[लिङ्गानि - नारायण-सूक्तम्]]	मन्त्रः - ॐ स॒ह ना॑ववतु। स॒ह नौ॑ भुनक्तु। स॒ह वी॒र्यं॑ करवावहै । ते॒ज॒स्विना॒वधी॑तमस्तु॒ मा वि॑द्विषा॒वहै॑ ॥<br><br>ॐ शान्तिः॒ शान्तिः॒ शान्तिः॑ ॥<br><br>ॐ ॥ स॒ह॒स्र॒शीर्॑षं दे॒वं॒ वि॒श्वाक्षं॑ वि॒श्वश॑म्भुवं ।<br>विश्वं॑ ना॒राय॑णं दे॒व॒म॒क्षरं॑ पर॒मं प॒दम् ।<br>वि॒श्वतः॒ पर॑मान्नि॒त्यं॒ वि॒श्वं ना॑राय॒णꣳ ह॑रिम् ।<br>विश्व॑मे॒वेदं पुरु॑ष॒स्तद्वि॒श्वमुप॑जीवति ।<br>पतिं॒ विश्व॑स्या॒त्मेश्व॑र॒ꣳ॒ शाश्व॑तꣳ शि॒वम॑च्युतम् ।<br>ना॒राय॒णं म॑हाज्ञे॒यं॒ वि॒श्वात्मा॑नं प॒राय॑णम् ।<br>ना॒राय॒णप॑रो ज्यो॒ति॒रा॒त्मा ना॑राय॒णः प॑रः ।<br>ना॒राय॒ण प॑रं ब्र॒ह्म॒ त॒त्वं ना॑राय॒णः प॑रः ।<br>ना॒राय॒णप॑रो ध्या॒ता॒ ध्या॒नम् ना॑राय॒णः प॑रः ।<br>यच्च॑ कि॒ञ्चिज्ज॑गत्स॒र्वं॒ दृ॒श्यते॑ श्रूय॒तेऽपि॑ वा ॥<br><br>अन्त॑र्ब॒हिश्च॑ तत्स॒र्वं॒ व्या॒प्य ना॑राय॒णः स्थि॑तः ।<br>अन॑न्त॒मव्य॑यं क॒विꣳ स॑मु॒द्रेऽन्तं॑ वि॒श्वश॑म्भुवम् ।<br>प॒द्म॒को॒श प्र॑तीका॒श॒ꣳ॒ हृ॒दयं॑ चाप्य॒धोमु॑खम् ।<br>अधो॑ नि॒ष्टया वि॑तस्या॒न्ते॒ ना॒भ्यामु॑परि॒ तिष्ठ॑ति ।<br>ज्वा॒ल॒मा॒लाकु॑लं भा॒ति॒ वि॒श्वस्या॑यत॒नं म॑हत् ।<br>सन्त॑तꣳ शि॒लाभि॑स्तु॒लम्ब॑त्याकोश॒सन्नि॑भम् ।<br>तस्यान्ते॑ सुषि॒रꣳ सू॒क्ष्मं तस्मि॑न् स॒र्वं प्रति॑ष्ठितम् ।<br>तस्य॒ मध्ये॑ म॒हन॑गग्निर्वि॒श्वार्चि॑र्वि॒श्वतो॑मुखः ।<br>सोऽग्र॑भु॒ग्विभ॑जन्ति॒ष्ठ॒न्नाहा॑रमज॒रः क॒विः ।<br>ति॒र्य॒गू॒र्ध्वम॑धश्शा॒यी॒ र॒श्मय॑स्तस्य॒ सन्त॑ता ।<br>स॒न्ता॒पय॑ति स्वं दे॒हमापा॑दतल॒मस्त॑कः ।<br>तस्य॒ मद्ये॒ वह्नि॑शिखा अ॒णीयो॑र्ध्वा व्य॒वस्थि॑तः ।<br>नी॒लतो॑यद॑मध्य॒स्था॒द्वि॒द्युल्ले॑खेव॒ भास्व॑रा ।<br>नी॒वार॒शूक॑वत्त॒न्वी॒ पी॒ता भा॑स्वत्य॒णूप॑मा ।<br>तस्याः॑ शिखा॒या म॑ध्ये प॒रमा॑त्मा व्य॒वस्थि॑तः ।<br>स ब्रह्म॒ स शिवः॒ स हरिः॒ सेन्द्रः॒ सोऽक्ष॑रः पर॒मः स्व॒राट् ॥<br><br>ऋ॒तꣳ स॒त्यं प॑रं ब्र॒ह्म॒ पु॒रुषं॑ कृष्ण॒पिङ्ग॑लम् ।<br>ऊ॒र्ध्वरे॑तं वि॑रूपा॒क्षं॒ वि॒श्वरू॑पाय॒ वै नमो॒ नमः॑ ।<br>[[लिङ्गानि - नारायण-सूक्तम्]]
[[नास॑दासी॒न्नो सदा॑सी]]<br>[[लिङ्गानि - नासदीय-सूक्तम्]]	मन्त्रः - नास॑दासी॒न्नो सदा॑सीत्त॒दानी॑म् । नासी॒द्रजो॒ नो व्यो॑मा प॒रो यत् ।<br>किमाव॑रिवः॒ कुह॒ कस्य॒ शर्मन्॑ । अम्भः॒ किमा॑सी॒द्गह॑नं गभी॒रम् ।<br>न मृ॒त्युर॒मृतं॒ तर्हि॒ न । रात्रि॑या॒ अह्न॑ आसीत् प्रके॒तः ।<br><br>आनी॑दवा॒तꣳ स्व॒धया॒ तदेक॑म् । तस्मा॑द्धा॒न्यं न प॒रः किंच॒नास॑ ।<br>तम॑ आसी॒त्तम॑सा गू॒ढमग्रे॑ प्रके॒तम् । स॒लि॒लꣳ सर्व॑ मा इ॒दम् ।<br>तु॒च्छेना॒भ्वपि हितं॒ यदासी॑त् । तम॑स॒स्त॑न्महि॒ना जा॑य॒तैकम्॑ ।<br>काम॒स्तदग्रे॒ सम॑वर्त॒ताधि॑ । मन॑सो॒ रेतः॑ प्रथ॒मं यदासी॑त् ।<br><br>स॒तो बन्धु॒मस॑ति॒ निर॑विन्दन् । हृ॒दिप्र॒तीष्या॑ क॒वयो॑ मनी॒षा ।<br>ति॒र॒श्चीनो॒ वित॑तो र॒श्मिरे॑षाम् । अ॒धस्वि॑दा॒सी ३ दु॒परि॑स्विदासी ३ त् ।<br>रे॒तो॒धा आ॑सन्महि॒मा न आसन् । स्व॒धा अ॒वस्ता॒त् प्रय॑तिः पु॒रस्ता॑त् ।<br><br>को अ॒द्ध वे॑द॒ क इ॒ह प्रवो॑चत् । कुत॒ आ जा॑ता॒ कुत॒ इ॒यं विसृ॑ष्टिः ।<br>अ॒र्वाग्दे॒वा अ॒स्य वि॒सर्ज॑नाय । अथा॒ को वे॑द॒यत॑ आ ब॒भूव॑ ।<br>इ॒यं विसृ॑ष्टि॒र्यत॑ आब॒भूव॑ । यदि॑ वा द॒धे यदि॑ वा॒ न ।<br>यो अ॒स्याध्य॑क्षः पर॒मे व्यो॑मन् । सो अं॒ग वे॑द॒ यदि॑ वा॒ न वेद॑ ।<br><br>किꣳस्वि॒द्वनं॒ क उ॒ स वृ॒क्ष आ॑सीत् । यतो॒ द्यावा॑पृथि॒वी नि॑ष्टत॒क्षुः ।<br>मनी॑षिणो॒ मन॑सापृ॒च्छते दुतत् । यद॒ध्यति॑ष्टद्भुव॑नानि धा॒रयन्॑ ।<br>ब्रह्म॒ वनं॒ ब्रह्म॒ सवृ॒क्ष आ॑सीत् । यत्तो॒ द्यावा॑पृथि॒वी नि॑ष्टत॒क्षुः ।<br>मनी॑षिणो॒ मन॑सा॒ विब्र॑वीमि वः । ब्रह्मा॒ध्यतिष्ट॒द्भुवनानि धा॒रयन्॑ ।<br>[[लिङ्गानि - नासदीय-सूक्तम्]]
[[चि॒त्तं च॒ (स्वाहा) ]]<br>[[लिङ्गानि - जयाः]]	मन्त्रः - चि॒त्तं च॒ (स्वाहा) चित्ति॒श् च (स्वाहा) आकू॑तं॒ च (स्वाहा)  आकू॑तिश्च॒ (स्वाहा)  विज्ञा॑तं च (स्वाहा)  वि॒ज्ञानं॑ च॒ (स्वाहा)  मन॑श्च॒ (स्वाहा) शक्व॑रीश्च॒ (स्वाहा)  दर््श॑श्च (स्वाहा) पू॒र्णमा॑सश्च (स्वाहा) बृ॒हच्च॑ (स्वाहा)  रथंत॒रं च॑ (स्वाहा)॥<br> प्र॒जाप॑ति॒र्जया॒निन्द्रा॑य॒ वृष्णे॒ प्राय॑च्छदु॒ग्रः पृ॑त॒नाज्ये॑षु॒।<br>तस्मै॒ विशः॒ सम॑नमन्त॒ सर्वाः॒ स उ॒ग्रः स हि हव्यो॑ ब॒भूव॑ (स्वाहा) ॥<br>[[लिङ्गानि - जयाः]]
[[अ॒ग्निर्भू॒ताना॒म् {]]<br>[[लिङ्गानि - अभ्यातानाः]]	मन्त्रः - अ॒ग्निर्भू॒ताना॒म् {अधि॑पतिः॒ स मा॑व॒तु}।<br><br>इन्द्रो॑ ज्ये॒ष्ठानांम्। य॒मः पृ॑थि॒व्या। वा॒युर॒न्तरि॑ख्षस्य॒। <br>सूर्यो॑ दि॒वः। च॒न्द्रमा॒ नख्ष॑त्राणा॒म्। बृह॒स्पति॒र्ब्रह्म॑णः। <br>मि॒त्रः स॒त्याना॒म्। वरु॑णो॒ऽपा॑म्। स॑मु॒द्रः स्रो॒त्याना॒म्। <br>अन्न॒ँ साम्रा॑ज्याना॒म् अधि॑पति॒ तन्मा॑वतु॒। <br>सोम॒ ओष॑धीनाम्। सवि॒ता प्र॑स॒वानाम्। <br>रु॒द्रः प॑शू॒नाम्। त्वष्टा॑ रू॒पाणाम्। विष्णुः॒ पर्व॑तानाम्। म॒रुतो॑ ग॒णाना॒म् अधि॑पतय॒स् ते मा॑वन्तु॒। पित॑रः पितामहाः परेऽवरे॒ ततास् ततामहा इ॒ह मा॑वत । <br>{अ॒स्मिन्ब्रह्म॑न् न॒स्मिन्ख्ष॒त्रे॑ ऽस्यामा॒शिष्य॒स्याम्पु॑रो॒धाया॑म् अ॒स्मिन्कर्म॑न्न॒स्यां दे॒वहू॑त्याम्} (स्वाहा)।।  <br><br>{} इत्यावृतं सर्वत्र योजनीयम् निर्देशान्तराभावे।<br>[[लिङ्गानि - अभ्यातानाः]]
[[ऋ॒ता॒षाडृ॒तधा॑मा॒ग्न]]<br>[[लिङ्गानि - राष्ट्रभृतः]]	मन्त्रः - ऋ॒ता॒षाडृ॒तधा॑मा॒ग्निर्ग॑न्ध॒र्वस्स इ॒दं ब्रह्म॑क्ष॒त्रं पा॑तु तस्मै॒ स्वाहा॒ ।<br>तस्यौष॑धयोऽप्स॒रस॒ ऊर्जो॒ नाम॒ ता इ॒दं ब्रह्म॑क्ष॒त्रं पा॑न्तु ताभ्यः॒ स्वाहा॑ ।<br>सꣳहि॒तो वि॒श्वसा॑मा॒ सूर्यो॑ ग॑न्ध॒र्वः स इ॒दं ब्रह्म॑क्ष॒त्रं पा॑तु तस्मै॒ स्वाहा॒ ।<br>तस्य॒ मरी॑चयोऽप्स॒रस॒ आ॒युवो॒ नाम॒ ता इ॒दं ब्रह्म॑क्ष॒त्रं पा॑न्तु ताभ्यः॒ स्वाहा॑ ।<br>सुषु॒म्नः सूर्य॑रश्मिश्च॒न्द्रमा॑ ग॑न्ध॒र्वः स इ॒दं ब्रह्म॑क्ष॒त्रं पा॑तु तस्मै॒ स्वाहा॒ ।<br>तस्य॒ नक्ष॑त्राण्यऽप्स॒रसो॑ बे॒कुर॑यो॒ नाम॒ ता इ॒दं ब्रह्म॑क्ष॒त्रं पा॑न्तु ताभ्यः॒ स्वाहा॑ ।<br><br>भु॒ज्युस्सु॑प॒र्णो य॒ज्ञो ग॑न्ध॒र्वः स इ॒दं ब्रह्म॑क्ष॒त्रं पा॑तु तस्मै॒ स्वाहा॒ ।<br>तस्य॒ दक्षि॑णा अप्स॒रस॑स्त॒वा  नाम॒ ता इ॒दं ब्रह्म॑क्ष॒त्रं पा॑न्तु ताभ्यः॒ स्वाहा॑ ।<br>प्र॒जाप॑तिर्वि॒श्वक॑र्मा॒ मनो॑ गन्ध॒र्वः स इ॒दं ब्रह्म॑क्ष॒त्रं पा॑तु तस्मै॒ स्वाहा॒ ।<br>तस्य॑र्क्सा॒मान्यप्स॒रसो॒ वह्ण॑यो॒  नाम॒ ता इ॒दं ब्रह्म॑क्ष॒त्रं पा॑न्तु ताभ्यः॒ स्वाहा॑ ।<br><br>इषिरो वि॒श्वव्य॑चा॒ वातो॑ ग॑न्ध॒र्वः स इ॒दं ब्रह्म॑क्ष॒त्रं पा॑तु तस्मै॒ स्वाहा॒ ।<br>तस्यापो॑ऽप्स॒रसो॑ मु॒दा नाम॒ ता इ॒दं ब्रह्म॑क्ष॒त्रं पा॑न्तु ताभ्यः॒ स्वाहा॑ ।<br><br>भुव॑नस्य पते॒ यस्य॑ त उ॒परि॑ गृ॒हा इ॒ह च॑ ।<br>सनो॑रा॒स्वाज्या॑निꣳ रा॒यस्पोषाꣳ॑ सु॒वीर्यꣳ॑ संवत्स॒रीणाꣳ॑ स्व॒स्तिꣳ स्वाहा॑ ।<br><br>प॒र॒मे॒ष्ठयधि॑पतिर्मृ॒त्युर्ग॑न्ध॒र्वः स इ॒दं ब्रह्म॑क्ष॒त्रं पा॑तु तस्मै॒ स्वाहा॒ ।<br>तस्य॒ विश्व॑मप्स॒रसो॒ भुवो॑  नाम॒ ता इ॒दं ब्रह्म॑क्ष॒त्रं पा॑न्तु ताभ्यः॒ स्वाहा॑ ।<br><br>सुक्षि॒तिस्सुभू॑तिर्भद्र॒कृत्सुव॑र्वान्प॒र्जन्यो॑ ग॑न्ध॒र्वः स इ॒दं ब्रह्म॑क्ष॒त्रं पा॑तु तस्मै॒  स्वाहा॒ ।<br>तस्य॒ वि॒द्युतो॑ऽप्स॒रसो॒ रुचो॒  नाम॒ ता इ॒दं ब्रह्म॑क्ष॒त्रं पा॑न्तु ताभ्यः॒ स्वाहा॑ ।<br><br>दू॒रे हे॑तिरमृड॒यो मृ॒त्युर्ग॑न्ध॒र्वः स इ॒दं ब्रह्म॑क्ष॒त्रं पा॑तु तस्मै॒  स्वाहा॒ ।<br>तस्य॒ प्र॒जा अ॑प्स॒रसो॒ भी॒रुवो॒  नाम॒ ता इ॒दं ब्रह्म॑क्ष॒त्रं पा॑न्तु ताभ्यः॒ स्वाहा॑ ।<br><br>चारुः॑ कृपणका॒शी कामो॑ ग॑न्ध॒र्वः स इ॒दं ब्रह्म॑क्ष॒त्रं पा॑तु तस्मै॒  स्वाहा॒ ।<br>तस्या॒धयो॑ऽप्स॒रस॑श्शो॒चय॑तीर्नाम॒ ता इ॒दं ब्रह्म॑क्ष॒त्रं पा॑न्तु ताभ्यः॒ स्वाहा॑ ।<br><br>स नो॑ भुवनस्य पते॒ यस्य॑ त उपरि॑ गृ॒हा इ॒ह च॑ ।<br>उ॒रुब्रह्म॑णे॒स्मै क्ष॒त्राय॒ महि॒ शर्म॑ यच्छ॒ स्वाहा॑ ॥<br>[[लिङ्गानि - राष्ट्रभृतः]]
[[ असु॑नीते पुन॑र् अ॒स]]	मन्त्रः -  असु॑नीते पुन॑र् अ॒स्मासु चक्षुः<br> पुनः प्रा॒णम् इ॒ह नो धेहि भोग॑म् ।<br>  जि॒योक् पश्येम सूर्य॑म् उ॒च्चर॑न्तम्<br> अनु॑मते मृ॒ळया नः सुअ॒स्ति ।।
[[]]<br>[[लिङ्गानि - पितृस्मृतिः]]	मन्त्रः - <br>[[लिङ्गानि - पितृस्मृतिः]]
[[ऋ॒द्ध्यास्म॑ ह॒व्यैर]]	मन्त्रः - ऋ॒द्ध्यास्म॑ ह॒व्यैर्नम॑सोप॒सद्य॑ । मि॒त्रन्दे॒वं मि॑त्र॒धेय॑न्नो अस्तु । अ॒नू॒रा॒धान् ह॒विषा॑ व॒र्धय॑न्तः । श॒तञ्जी॑वेम श॒रद॒स्सवी॑राः ।
[[भ॒द्रं कर्णे॑भिः शृण]]	मन्त्रः - भ॒द्रं कर्णे॑भिः शृणुयाम देवा भ॒द्रं प॑श्येमा॒क्षभि॑र्यजत्राः । स्थि॒रैरङ्गै॑स्तुष्टु॒वांस॑स्त॒नूभि॒र्व्य॑शेम दे॒वहि॑तं॒ यदायु॑: ॥
[[यत्ते॑ अग्ने ते॑ज॒स्]]	मन्त्रः - यत्ते॑ अग्ने ते॑ज॒स्तेना॒हं तेज॒स्वी भू॑यासम्<br>यत्ते॑ अग्ने॒ व॑र्च॒स्तेना॒हं वर्च॒स्वी भू॑यासम्<br>यत्ते॑ अग्ने॒ हर॒स्तेना॒हं हर॒स्वी भू॑यासम्<br><br>मयि॑ मे॒धां मयि॑ प्र॒जां मय्य॒ग्निस्तेजो॑ दधातु<br>मयि॑ मे॒धां मयि॑ प्र॒जां मयीन्द्र॑ इन्द्रि॒य॑म् दधातु<br>मयि॑ मे॒धां मयि॑ प्र॒जां मयि॒ सूर्यो॒ भ्राजो॑ दधातु
[[१. अग्नये॑ स॒मिध॒म् ]]	मन्त्रः - १. अग्नये॑ स॒मिध॒म् आहा॑र्षं बृह॒ते जा॒तवे॑दसे ।<br>यथा॒त्वम॑ग्ने स॒मिधा समि॒ध्यस<br>ए॒वं मां आयु॑षा॒ वर्च॑सा स॒न्या मे॒धया॓ प्र॒जया॑ प॒शुभि॑ः ब्रह्मवर्चसेन अ॒न्नाद्ये॑न॒ समेध॑य॒ स्वाहा॓ ॥
[[ह रि श्री नि ध नम् !]]<br>[[लिङ्गानि - हरिश्रीनिधनम्]]	मन्त्रः - ह रि श्री नि ध नम् ! <br>गि           र्वणः पा᳐ अ, हीन स्सूतं ! गि        र्वणः पा ! हि      नस्सुता,ᳩ अं ! <br>म          धो᳐र् धा᳐  रा᳐  , भीराहो,ᳩओ ! ज्या          से, ए ! ह        उवा ! <br>इन्            द्रा, त्वा, आदा !  ता               मा, येएत् ! या᳧,               अशा अअ, औ᳐ हो᳐ वाअ !  ह           री, ईश्रीः !! ७ !!<br><br>[[लिङ्गानि - हरिश्रीनिधनम्]]
[[अ॒ग्निरायु॑ष्मा॒न्त्]]	मन्त्रः - अ॒ग्निरायु॑ष्मा॒न्त्स वन॒स्पति॑भि॒रायु॑ष्मा॒न्तेन॒ त्वाऽऽयु॒षाऽऽयु॑ष्मन्तं करोमि॒ ।<br>सोम॒ आयु॑ष्मा॒न्त्स ओष॑धीभि॒रायु॑ष्मा॒न्तेन॒ त्वाऽऽयु॒षाऽऽयु॑ष्मन्तं करोमि॒ ।<br>य॒ज्ञ आयु॑ष्मा॒न्त्स दक्षि॑णाभि॒रायु॑ष्मा॒न्तेन॒ त्वाऽऽयु॒षाऽऽयु॑ष्मन्तं करोमि॒ ।<br>ब्रह्मायु॑ष्मत्तद् ब्रा॑ह्म॒णैरायु॑ष्म॒त्तेन॒ त्वाऽऽयु॒षाऽऽयु॑ष्मन्तं करोमि॒ ।<br>दे॒वा आयु॑ष्मंत॒स्ते॑ऽमृते॒नायु॑ष्मं॒तस्तेन॒ त्वाऽऽयु॒षाऽऽयु॑ष्मन्तं करोमि॒ ।
[[मे॒धान्ते॑ दे॒वस्स॑व]]	मन्त्रः - मे॒धान्ते॑ दे॒वस्स॑वि॒ता मे॒धान्दे॒वी सर॑स्वती । <br>मे॒धान्ते॑ अ॒श्विनौ॑ दे॒वावाध॑त्तां॒ पुष्क॑रस्रजा । <br>त्वयि॑ मे॒धां त्वयि॑ प्र॒जां त्वय्य॒ग्निस्तेजो॑ दधातु । <br>त्वयि॑ मे॒धां त्वयि॑ प्र॒जां त्वयीन्द्र॑ इन्द्रि॒यं द॑धातु । <br>त्वयि॑ मे॒धां त्वयि॑ प्र॒जां त्वयि॒ सूर्यो॒ भ्राजो॑ दधातु ।
[[]]<br>[[लिङ्गानि - शिक्षावल्ली]]	मन्त्रः - <br>[[लिङ्गानि - शिक्षावल्ली]]
[[सोऽहमाजन्मशुद्धानाम्]]	मन्त्रः - सोऽहमाजन्मशुद्धानाम्॰
[[को न्वस्मिन् साम्प्र]]	मन्त्रः - को न्वस्मिन् साम्प्रतं॰
[[आपो॒ हि ष्ठा म॑यो॒भु]]<br>[[लिङ्गानि - आपो हि ष्ठा॰]]	मन्त्रः - आपो॒ हि ष्ठा म॑यो॒भुव॒स्<br>ता न॑ ऊ॒र्जे द॑धातन । <br>म॒हे रणा॑य॒ चक्ष॑से । <br>यो वः॑ शि॒वत॑मो॒ रस॒स्<br>तस्य॑ भाजयते॒ह नः॑ । <br>उ॒श॒तीरि॑व मा॒तरः॑ । <br>तस्मा॒ अरं॑ गमाम वो॒<br> यस्य॒ क्षया॑य॒ जिन्व॑थ । <br>आपो॑ ज॒नय॑था च नः ।<br>[[लिङ्गानि - आपो हि ष्ठा॰]]
[[इ॒षे त्वो॒र्जे त्वा॑]]	मन्त्रः - इ॒षे त्वो॒र्जे त्वा॑, वा॒यवः॑ स्थोपा॒यव॑स्स्थ। दे॒वो व॑स्सवि॒ता प्रार्प॑यतु॒ श्रेष्ठ॑तमाय॒ कर्म॑णे।
[[कराग्रे वसते॰]]	मन्त्रः - कराग्रे वसते॰
[[स्वप्रवरकथनम्]]<br>[[लिङ्गानि - प्रवरस्मृतिः]]	मन्त्रः - स्वप्रवरकथनम्<br>[[लिङ्गानि - प्रवरस्मृतिः]]
[[क्षुत्क्षामोऽपि जराक]]	मन्त्रः - क्षुत्क्षामोऽपि जराकृशोऽपि शिथिलप्रायोऽपि कष्टां दशाम् आपन्नोऽपि विपन्न-दीधितिरपि प्राणेषु नश्यत्स्वपि । मत्तेभेन्द्र-विभिन्न-कुम्भ-पिशित-ग्रासैक-बद्ध-स्पृहः किं जीर्णं तृणमत्ति मानमहताम् अग्रेसरः केसरी ॥
[[शरलोकलोचनशरै<br>रहस्यपश]]	मन्त्रः - शरलोकलोचनशरै<br>रहस्यपशवः कथं नु मुच्येरन्।<br>प्रत्यक्षं च परोक्षं<br>भेदं त्यक्त्वा प्रकाशन्ते॥
[[पाप-नाशन-मन्त्रा द्र]]	मन्त्रः - पाप-नाशन-मन्त्रा द्रष्टव्याः
[[तैत्तिरीय संहिता । क]]<br>[[लिङ्गानि - पवमान-सूक्तम्]]	मन्त्रः - तैत्तिरीय संहिता । काण्डम् - ५, प्रपाठकः - ६,  अनुवाकः - १<br>तैत्तिरीय ब्राह्मणम् । अष्टकम् - १, प्रश्नः - ४, अनुवाकः - ८<br><br>ॐ तच्छं॒ योरावृ॑णीमहे । गा॒तुं य॒ज्ञाय॑। गा॒तुं य॒ज्ञप॑तये । दैवी॑स्स्व॒स्तिर॑स्तु नः ।<br>स्व॒स्तिर्मानु॑षेभ्यः । ऊ॒र्ध्वं जि॑गातु भेष॒जम् । शन्नो॑ अस्तु द्वि॒पदे॑। शं चतु॑ष्पदे ।<br>ॐ शान्ति॒श्शान्ति॒श्शान्तिः॑ ।<br><br>ॐ ॥ हिर॑ण्यवर्णाः॒ शुच॑यः पाव॒का यासु॑ जा॒तः क॒श्यपो॒ यास्विन्द्रः॑ ।<br>अ॒ग्निं या गर्भं॑ दधि॒रे विरू॑पा॒स्ता न॒ आप॒श्शꣳ स्यो॒ना भ॑वन्तु॥<br><br>यासा॒ꣳ॒ राजा॒ वरु॑णो॒ याति॒ मध्ये॑ सत्यानृ॒ते अ॑व॒पश्यं॒ जना॑नाम् ।<br>म॒धु॒श्चुत॒श्शुच॑यो॒ याः पा॑व॒कास्ता न॒ आप॒श्शꣳ स्यो॒ना भ॑वन्तु॥<br><br>यासां॑ दे॒वा दि॒वि कृ॒ण्वन्ति॑ भ॒क्षं या अ॒न्तरि॑क्षे बहु॒धा भव॑न्ति ।<br>याः पृ॑थि॒वीं पय॑सो॒न्दन्ति शु॒क्रास्ता न॒ आप॒श्शꣳ स्यो॒ना भ॑वन्तु॥<br><br>शि॒वेन॑ मा॒ चक्षु॑षा पश्यताऽऽपश्शि॒वया॑ त॒नुवोप॑ स्पृशत॒ त्वचं॑ मे ।<br>सर्वाꣳ॑ अ॒ग्नीꣳ र॑प्सु॒षदो॑ हुवे वो॒ मयि॒ वर्चो॒ बल॒मोजो॒ नि ध॑त्त॥<br><br>पव॑मान॒स्सुव॒र्जनः॑ । प॒वित्रे॑ण॒ विच॑र्षणिः । यः पोता॒ स पु॑नातु मा । पु॒नन्तु॑ मा देवज॒नाः ।<br>पु॒नन्तु॒ मन॑वो धि॒या । पु॒नन्तु॒ विश्व॑ आ॒यवः॑ । जात॑वेदः पवित्र॑वत् । प॒वित्रे॑ण पुनाहि मा ।<br>शु॒क्रेण॑ देव॒दीद्य॑त् । अग्ने॒ क्रत्वा॒ क्रतू॒ꣳ॒ रनु॑। यत्ते॑ प॒वित्र॑म॒र्चिषि॑। अग्ने॒ वित॑तमन्त॒रा ।<br>ब्रह्म॒ तेन॑ पुनीमहे । उ॒भाभ्यां॑ देवसवितः । प॒वित्रे॑ण स॒वेन॑ च । इ॒दं ब्रह्म॑ पुनीमहे ।<br>वै॒श्व॒दे॒वी पु॑न॒ती दे॒व्यागा॑त् । यस्यै॑ ब॒ह्वीस्त॒नुवो॑ वी॒तपृ॑ष्ठाः ।<br>तया॒ मद॑न्तः सध॒माद्ये॑षु । व॒यꣳ स्या॑म॒ पत॑यो रयी॒णाम् ।<br>वै॒श्वा॒न॒रो र॒श्मिभि॑र्मा पुनातु । वातः॑ प्रा॒णेने॑षि॒रो म॑यो॒ भूः ।<br>द्यावा॑पृथि॒वी पय॑सा॒ पयो॑भिः । ऋ॒ताव॑री य॒ज्ञिये॑ मा पुनीताम् ।<br>बृ॒हद्भिः॑ सवित॒स्तृभिः॑ । वर्षि॑ष्ठैर्देव॒मन्म॑भिः ।<br>अग्ने॒ दक्षैः॑ पुनाहि मा । येन॑ दे॒वा अपु॑नत ।<br>येनापो॑ दि॒व्यंकशः॑ । तेन॑ दि॒व्येन॒ ब्रह्म॑णा । इ॒दं ब्रह्म॑ पुनीमहे । यः पा॑वमा॒नीर॒ध्येति॑।<br>ऋषि॑भि॒स्सम्भृ॑त॒ꣳ॒ रसम्॑। सर्व॒ꣳ॒ स पू॒तम॑श्नाति ।<br>स्व॒दि॒तं मा॑त॒रिश्व॑ना । पा॒व॒मानीर्यो अ॒ध्येति॑।<br>ऋषि॑भि॒स्सम्भृ॑त॒ꣳ॒ रसम्॑। तस्मै॒ सर॑स्वती दुहे । क्षी॒रꣳ स॒र्पिर्मधू॑द॒कम्॥<br><br>पा॒व॒मा॒नीस्स्व॒स्त्यय॑नीः । सु॒दुघा॒हि पय॑स्वतीः ।<br>ऋषि॑भि॒स्सम्भृ॑तो॒ रसः॑ । ब्रा॒ह्म॒णेष्व॒मृतꣳ॑ हि॒तम् ।<br>पा॒व॒मा॒नीर्दि॑शन्तु नः । इ॒मं लो॒कमथो॑ अ॒मुम् ।<br>कामा॒न्थ्सम॑र्धयन्तु नः । दे॒वीर्दे॒वैः स॒माभृ॑ताः ।<br>पा॒व॒मा॒नीस्स्व॒स्त्यय॑नीः । सु॒दुघा॒हि घृ॑त॒श्चुतः॑ ।<br>ऋषि॑भि॒स्संभृ॑तो॒ रसः॑ । ब्रा॒ह्म॒णेष्व॒मृतꣳ॑ हि॒तम् ।<br>येन॑ दे॒वाः प॒वित्रे॑ण । आ॒त्मानं॑ पु॒नते॒ सदा॑।<br>तेन॑ स॒हस्र॑धारेण । पा॒व॒मा॒न्यः पु॑नन्तु मा ।<br>प्रा॒जा॒प॒त्यं प॒वित्रम्॑। श॒तोध्या॑मꣳ हिर॒ण्मयम्॑।<br>तेन॑ ब्रह्म॒ विदो॑ व॒यम् । पू॒तं ब्रह्म॑ पुनीमहे ।<br>इन्द्र॑स्सुनी॒ती स॒हमा॑ पुनातु । सोम॑स्स्व॒स्त्या व॑रुणस्स॒मीच्या॑।<br>यमो॒ राजा॑ प्रमृ॒णाभिः॑ पुनातु मा । जा॒तवे॑दा मो॒र्जय॑न्त्या पुनातु । भूर्भुव॒स्सुवः॑ ।<br><br>ॐ तच्छं॒ योरावृ॑णीमहे । गा॒तुं य॒ज्ञाय॑। गा॒तुं यज्ञप॑तये । दैवी॑स्स्व॒स्तिर॑स्तु नः ।<br>स्व॒स्तिर्मानु॑षेभ्यः । ऊ॒र्ध्वं जि॑गातु भेष॒जम् । शन्नो॑ अस्तु द्वि॒पदे॑। शं चतु॑ष्पदे ।<br>ॐ शान्ति॒श्शान्ति॒श्शान्तिः॑ ।<br>[[लिङ्गानि - पवमान-सूक्तम्]]
[[दे॒वो व॑स्सवि॒तोत्पु]]	मन्त्रः - दे॒वो व॑स्सवि॒तोत्पु॑ना॒त्वच्छि॑द्रेण प॒वित्रे॑ण॒। वसोः॒ सूर्य॑स्य<br> र॒श्मिभि॑ः॥
[[समुद्रवसने देवी॰]]	मन्त्रः - समुद्रवसने देवी॰
[[अपवित्रः पवित्रो वा॰]]	मन्त्रः - अपवित्रः पवित्रो वा॰
[[कायेन वाचा …।]]	मन्त्रः - कायेन वाचा …।
[[कामो ऽकार्षीत्। कामः]]	मन्त्रः - कामो ऽकार्षीत्। कामः करोति नाहम् ॰<br> मन्युरकार्षीत्। ॰
[[आपः॑ पुनन्तु पृथि॒वी]]	मन्त्रः - आपः॑ पुनन्तु पृथि॒वीं पृ॑थि॒वी पू॒ता पु॑नातु॒ माम् । पु॒नन्तु॒ ब्रह्म॑ण॒स्पति॒र्ब्रह्म॑पू॒ता पु॑नातु॒ माम् । यदुच्छि॑ष्ट॒मभो॑ज्य॒य्यँद्वा॑ दु॒श्चरि॑तं॒ मम॑ । सर्वं॑ पुनन्तु॒ मामापो॑ऽस॒ताञ्च॑ प्रति॒ग्रह॒२ꣳ॒ स्वाहा॑ ।
[[सूर्यश्च मा मन्युश्च]]<br>[[लिङ्गानि - सूर्यश्च मा मन्युश्च मन्युपतयश्च]]	मन्त्रः - सूर्यश्च मा मन्युश्च मन्युपतयश्च मन्युकृतेभ्यः |<br>पापेभ्यो रक्षन्ताम् | यद्रात्र्या पापमकार्षम् |<br>मनसा वाचा हस्ताभ्याम् |<br>पद्भ्यामुदरेण शिश्ना | रात्रिस्तदवलुम्पतु |<br>यत्किंच दुरितं मयि |<br>इदमहं माममृतयोनौ | सूर्ये ज्योतिषि जुहोमि स्वाहा ||<br>[[लिङ्गानि - सूर्यश्च मा मन्युश्च मन्युपतयश्च]]
[[अग्ने नय सु॒पथा रा॒य]]	मन्त्रः - अग्ने नय सु॒पथा रा॒ये अ॒स्मान्<br>विश्वा॑नि देव व॒युना॑नि वि॒द्वान् ।<br> युयो॒धि+अ॒स्मज् जुहुरा॒णम् एनो<br>भूयि॑ष्ठां ते॒ नम॑उक्तिं विधेम ।।
[[मि॒त्रस्य॑ चर्षणी॒धृ]]	मन्त्रः - मि॒त्रस्य॑ चर्षणी॒धृतः॒ श्रवो॑ दे॒वस्य॑ सान॒सिम् । स॒त्यं चि॒त्रश्र॑वस्तमम् ॥ <br>मि॒त्रो जनान्॑ यातयति प्रजा॒नन्, मि॒त्रो दा॑धार पृथि॒वीमु॒त द्याम् । <br>मि॒त्रः कृ॒ष्टीरनि॑मिषा॒भि च॑ष्टे, स॒त्याय॑ ह॒व्यं घृ॒तव॑द्विधेम॥ <br>प्र स मि॑त्र॒ मर्तो॑ अस्तु॒ प्रय॑स्वा॒न्॒, यस्त॑ आदित्य॒ शिक्ष॑ति व्र॒तेन॑।<br>न ह॑न्यते॒ न जी॑यते॒ त्वोतो॒ नैन॒म्, अꣳहो॑ अश्नो॒त्यन्ति॑तो॒ न दू॒रात् ॥
[[इ॒मं मे॑ वरुण श्रुधी]]	मन्त्रः - इ॒मं मे॑ वरुण श्रुधी॒ हव॑म॒द्या च॑ मृळय । त्वाम॑व॒स्युरा च॑के ॥<br><br>तत्त्वा॑ यामि॒ ब्रह्म॑णा॒ वन्द॑मान॒स्<br>तदा शा॑स्ते॒ यज॑मानो ह॒विर्भिः॑ । <br>अहे॑ळमानो वरुणे॒ह बो॒ध्युरु॑शंस॒<br>मा न॒ आयु॒ः प्र मो॑षीः ॥<br><br>यच्चि॒द्धि ते॒ विशो॑ यथा॒, प्र दे॑व वरुण व्र॒तम् । मि॒नी॒मसि॒ द्यवि॑द्यवि।<br><br>यत्किं चे॒दं व॑रुण॒ दैव्ये॒ जने॑, ऽभिद्रो॒हं म॑नु॒ष्या॑श् चरा॑मसि। <br>अचि॑त्ती॒ यत्तव॒ धर्मा॑ युयोपि॒म, मा न॒स्तस्मा॒देन॑सो देव रीरिषः ॥<br><br>कि॒त॒वासो॒ यद्रि॑रि॒पुर्न दी॒वि, यद्वा॑घा स॒त्यमु॒त यन्न वि॒द्म । <br>सर्वा॒ ता विष्य॑ शिथि॒रेव॑ दे॒वाथा॑ ते स्याम वरुण प्रि॒यासः॑ ॥
[[{या वा॑मिन्द्रावरुणा]]<br>[[लिङ्गानि - तयेममंहसो मुंचतम्]]	मन्त्रः - {या वा॑मिन्द्रावरुणा} यत॒व्या॑ {त॒नूस्तये॒ममꣳह॑सो मुंचतम्} ।<br>… सह॒स्या॑ … । … रक्ष॒स्या॑ …। … तेज॒स्या॑ …।<br><br>{यो वा॑मिन्द्रावरुणाव्} अ॒ग्नौ {स्राम॒स्तं वा॑मे॒तेनाव॑ यजे॒।}<br>{यो वा॑मिन्द्रावरुणा} द्वि॒पात्सु॑ प॒शुषु॒ …। … चतु॑ष्पत्सु प॒शुषु॒ …। … गो॒ष्ठे …।<br>… गृ॒हेषु॒ …। …अप्सु …। …ओष॑धीषु॒ …। … वन॒स्पति॑षु॒ …॥<br>[[लिङ्गानि - तयेममंहसो मुंचतम्]]
[[अ॒ग्नेर्म॑न्वे प्रथ॒]]<br>[[लिङ्गानि - मृगारम्]]	मन्त्रः - अ॒ग्नेर्म॑न्वे प्रथ॒मस्य॒ प्रचे॑तसो॒ यं पाञ्च॑जन्यं ब॒हव॑स्समि॒न्धते॑  ।<br>विश्व॑स्यां वि॒शि प्र॑विविशि॒वाꣳ स॑मीमहे॒ स नो मुञ्च॒त्वꣳह॑सः ॥<br><br>यस्ये॒दं प्रा॒णन्नि॑मि॒षद्यदेज॑ति॒ यस्य॑ जा॒तं जन॑मानं च॒ केव॑लम्  ।<br>स्तौम्य॒ग्निं ना॑थि॒तो जो॑हवीमि॒ सनो॑ मुञ्च॒त्वꣳह॑सः ॥<br><br>इन्द्र॑स्य मन्ये प्रथ॒मस्य॒ प्रचे॑तसो वृत्र॒घ्नः स्तोमा॒ उप॒ मामु॒पागुः॑  ।<br>यो दा॒शुषः॑ सु॒कृतो॒ हव॒मुप॒ गन्ता॒ स नो॑ मुञ्च॒त्वꣳह॑सः ॥<br><br>यः सं॑ग्रा॒मं नय॑ति॒ संव॒शी यु॒धे यः पु॒ष्टानि॑ सꣳसृ॒जति॑ त्र॒याणि॑  ।<br>स्तौमीन्द्रं॑ नाथि॒तो जो॑हवीमि॒ स नो॑ मुञ्च॒त्वꣳह॑सः ॥<br><br>म॒न्वे वां॑ मित्रावरुणा॒ तस्य॑ वित्त॒ꣳ॒ सत्यौ॑जसा दृꣳहणा॒ यन्नु॒देथे॑  ।<br>या राजा॑नꣳ स॒रथं॑ या॒थ उ॑ग्रा॒ ता नो॑ मुञ्चत॒माग॑सः ॥<br><br>यो वा॒ꣳ॒ रथ॑ ऋजुर॑श्मिः स॒त्यध॑र्मा॒ मिथु॒श्चर॑न्तमुप॒याति॑ दू॒ष्यन्॑ ।<br>स्तौमि॑ मि॒त्रावरुणा॒  नाथि॒तो जो॑हवीमि॒ तौ नो॑ मुंचत॒माग॑सः ।<br>वा॒योस्स॑वि॒तुर्वि॒दथा॑नि मन्महे यावा॑त्म॒न्वद्बि॑भृ॒तो यौ च॒ रक्ष॑तः ।<br>यौ विश्व॑स्य परि॒भू ब॑भूवतुस्तौ नो॑ मुञ्चत॒माग॑सः ॥<br><br>उप॒श्रेष्टा॑ न आ॒शिषो॑ दे॒वयो॒र्धर्मे॑ अस्थिरन्  ।<br>स्तौमि॑ वा॒युꣳ स॑वि॒तारं॑ नाथि॒तो जो॑हवीमि॒ तौ नो॑ मुंचत॒माग॑सः ॥<br><br>र॒थीत॑मौ रथी॒नाम॑ह्व ऊ॒तये॒ शुभं॒ गमि॑ष्ठौ सु॒यमे॑भि॒रश्वैः॑ ।<br>ययो॑र्वां॒ देवौ दे॒वेष्वनि॑शित॒मोज॒स्तौ नो॑ मुञ्चत॒माग॑सः ॥<br><br>यदया॑तं वह॒तुꣳ सू॒र्याया॑स्त्रिच॒क्रेण॑ स॒ꣳ॒ सद॑मि॒च्छमा॑नौ ।<br>स्तौमि॑ दे॒वाव॒श्विनौ॑ नाथि॒तो जो॑हवीमि॒ तौ नो॑ मुञ्चत॒माग॑सः ॥<br><br>म॒रुतां॑ मन्वे॒ अधि॑ नो ब्रुवन्तु॒ प्रेमां वाचं॒ विश्वा॑मवन्तु॒ विश्वे॑ ।<br>आ॒शून्हु॑वे सु॒यमा॑नू॒तये॒ ते नो॑ मुञ्च॒त्वेन॑सः ॥<br><br>ति॒ग्ममायु॑धं वीडि॒तꣳ सह॑स्वद्दि॒व्यꣳ शर्दः॒ पृत॑नासु जि॒ष्णु ।<br>स्तौमि॑ दे॒वान्म॒रुतो॑ नाथि॒तो जोह॑वीमि॒ ते नो॑ मुञ्च॒त्वेन॑सः ॥<br><br>दे॒वानां॑ मन्वे॒ अधि॑ नो ब्रुवन्तु॒ प्रेमां वाचं विश्वा॑मवन्तु विश्वे॑ ।<br>आ॒शून् हु॑वे सु॒यमा॑नू॒तये॒ ते नो॑ मुञ्च॒त्वेन॑सः ॥<br><br>यदि॒दं मा॑ऽभि॒शोच॑ति॒ पौरु॑षेयेण॒ दैव्ये॑न ।<br>स्तौमि॒  विश्वा॑न्दे॒वान्न॑थि॒तो जोह॑वीमि॒ ते नो॑ मुञ्च॒त्वेन॑सः ॥<br><br>अनु॑नो॒ऽद्यानु॑मतिर्य॒ज्ञं दे॒वेषु॑ म् अन्यताम् ।<br>अ॒ग्निश्च॑ हव्य॒वाह॑नो॒ भव॑तांदा॒शुषे॒ मयः॑ ॥<br><br>अन्विद॑नुमते॒ त्वं मन्या॑सै॒ शं च॑ नः कृधि ।<br>क्रत्वे॒ दक्षा॑य नो हि नु॒ प्रण॒ आयूꣳ॑षि तारिषः ॥<br><br>वै॒श्वा॒न॒रो न॑ ऊ॒त्याऽऽप्र या॑तु परा॒वतः॑ । अ॒ग्निरु॒क्थेन॒ वाह॑सा ॥<br><br>पृ॒ष्टो दि॒वि पृ॒ष्टो अ॒ग्निः पृ॑थि॒व्यां पृ॒ष्टो विश्वा॒ ओष॑दी॒रावि॑वेश ।<br>वै॒श्वा॒न॒रसह॑सा पृ॒ष्टो अ॒ग्निस्सनो॒ दिवा॒ सारि॒षः पा॑तु॒ नक्तम्॑ ॥<br><br>ये अप्र॑थेता॒ममि॑तेभि॒रोजो॑भि॒र्ये प्र॑ति॒ष्ठे अभ॑वतां॒ वसू॑नाम्  ।<br>स्तौमि॒ द्यावा॑पृथि॒वी ना॑थि॒तो जोह॑वीमि॒ ते नो॑ मुञ्चत॒मꣳह॑सः ॥<br><br>उर्वी॑ रोदसी॒ वरि॑वः कृणोतं॒ क्षेत्र॑स्य पत्नी॒ अधि॑ नो ब्रूयतम्  ।<br>स्तौमि॒ द्यावा॑पृथि॒वी ना॑थि॒तो जोह॑वीमि॒ ते नो॑ मुञ्चत॒मꣳह॑सः ॥<br><br>यत् ते॑ व॒यं पु॑रुष॒त्रा य॑विष्ठाय॑वि॒ष्ठा वि॑द्वाꣳसश्चकृ॒मा कच्च॒नाऽऽगः॑ ।<br>कृ॒धी स्व॑स्माꣳ अदि॑ते॒रना॑गा॒ व्येनाꣳ॑सि शिश्रथो॒ विष्व॑गग्ने ॥<br><br>यथा॑ह॒ तद्व॑सवो गौ॒र्यं॑ चित् प॒दिषि॒ताममु॑ञ्चता यजत्राः ।<br>ए॒वा त्वम॒स्मत् प्र मु॑ञ्चा॒व्यꣳहः॒ प्राता॑र्यग्ने प्रत॒रान्न॒ आयुः॑ ॥<br>[[लिङ्गानि - मृगारम्]]
[[देवकृतस्यैनसोऽवयजनमस]]	मन्त्रः - देवकृतस्यैनसोऽवयजनमसि ॰
[[अङ्गा॑दङ्गा॒त्संभ॑वस]]	मन्त्रः - अङ्गा॑दङ्गा॒त्संभ॑वसि॒ हृद॑या॒दधि॑ जायसे । <br>आ॒त्मा वै पुत्र॒नामा॑ऽसि॒ स जी॑व श॒रद॑श्श॒तम् । <br><br>अश्मा॑ भव पर॒शुर्भ॑व॒ हिर॑ण्य॒मस्तृ॑तं भव । <br><br>प॒शू॒नान्त्वा॑ हिङ्का॒रेणा॒भि जि॑घ्राम्यसौ ।
[[]]<br>[[लिङ्गानि - मन्त्रपुष्पम्]]	मन्त्रः - <br>[[लिङ्गानि - मन्त्रपुष्पम्]]
[[अ॒ग्निर्मे॑ वा॒चि श्]]	मन्त्रः - अ॒ग्निर्मे॑ वा॒चि श्रि॒तः । वाग्घृद॑ये । हृद॑यं॒ मयि॑ । अ॒हम॒मृते॑ । अ॒मृतं॒ ब्रह्म॑णि ॥ वा॒युर्मे॑ प्रा॒णे श्रि॒तः …। <br>सूऱ्यो॑ मे॒ चक्षु॑षि श्रि॒तः …। च॒न्द्रमा॑ मे॒ मन॑सि श्रि॒तः …।<br>दिशो॑ मे॒ श्रोत्रे॑ श्रि॒ताः …।<br>आपो॑ मे॒ रेत॑सि श्रि॒ताः…।<br> पृ॒थि॒वी मे॒ शरी॑रे श्रि॒ता । …<br>ओ॒ष॒धि॒व॒न॒स्प॒तयो॑ मे॒ लोम॑सु श्रि॒ताः ॥<br>इन्द्रो॑ मे॒ बले॑ श्रि॒तः । …। प॒र्जन्यो॑ मे मू॒र्ध्नि श्रि॒तः … । ईशा॑नो मे म॒न्यौ श्रि॒तः …।<br> आ॒त्मा म॑ आ॒त्मनि॑ श्रि॒तः। हृद॑यं॒ मयि॑ । अ॒हम॒मृते॑ । अ॒मृतं॒ ब्रह्म॑णि<br> । पुन॑र्म आ॒त्मा पुन॒रायु॒रागा॑त् । पुनः॑ प्रा॒णः पुन॒राकू॑त॒मागा॑त् ।<br> वै॒श्वा॒न॒रो र॒श्मिभि॑र्वावृधा॒नः । अ॒न्तस्ति॑ष्ठत्व॒मृत॑स्य गो॒पाः<br> ॥
[[<br>ब्रह्माण्डच्छत्रदण्]]	मन्त्रः - <br>ब्रह्माण्डच्छत्रदण्डः शतधृतिभवनाम्भोरुहो नालदण्डः<br>क्षोणीनौकूपदण्डः क्षरदमरसरित्पट्टिकाकेतुदण्डः ।<br>ज्योतिश्चक्राक्षदण्डस्त्रिभुवनविजयस्तम्भदण्डोऽङ्घ्रिदण्डः<br>श्रेयस्त्रैविक्रमस्ते वितरतु विबुधद्वेषिणां कालदण्डः ॥
[[सरस्वती नमस्॰ या कुन]]	मन्त्रः - सरस्वती नमस्॰ या कुन्देन्दु॰
[[ॐ ह्रां हयग्रीवाय नम]]	मन्त्रः - ॐ ह्रां हयग्रीवाय नम ॐ स्वाहा!<br>ज्ञानानन्द॰
[[येनाक्षर॰ वाक्यकारं ]]	मन्त्रः - येनाक्षर॰ वाक्यकारं वररुचिं॰
[[नृत्यावसाने॰]]	मन्त्रः - नृत्यावसाने॰
[[तैत्तिरीयारण्यकम् - ]]<br>[[लिङ्गानि - मेधा-सूक्तम्]]	मन्त्रः - तैत्तिरीयारण्यकम् - ४ प्रपाठकः १० - अनुवाकः ४१-४४<br><br>ॐ यश्छन्द॑सामृष॒भो वि॒श्वरू॑पः। छन्दो॒भ्योऽध्य॒मृता॑थ्संब॒भूव॑।<br>स मेन्द्रो॑ मे॒धया॑ स्पृणोतु। अ॒मृत॑स्य देव॒धार॑णो भूयासम्।<br>शरी॑रं मे॒ विच॑र्षणम्। जि॒ह्वा मे॒ मधु॑मत्तमा।<br>कर्णा॑भ्यां॒ भूरि॒विश्रु॑वम्। ब्रह्म॑णः को॒शो॑ऽसि मे॒धया पि॑हितः।<br>श्रु॒तं मे॑ गोपाय। ॐ शान्तिः॒ शान्तिः॒ शान्तिः॑ ॥<br><br>ॐ मे॒धादे॒वी जु॒षमा॑णा न॒ आगा॑द्वि॒श्वाची॑ भ॒द्रा सु॑मन॒स्यमा॑ना।<br>त्वया॒ जुष्टा॑ नु॒दमा॑ना दु॒रुक्ता॑न् बृ॒हद्व॑देम वि॒दथे॑ सु॒वीराः॑।<br>त्वया॒ जुष्ट॑ ऋ॒षिर्भ॑वति देवि॒ त्वया॒ ब्रह्मा॑ऽऽग॒तश्री॑रु॒त त्वया॑।<br>त्वया॒ जुष्ट॑श्चि॒त्रं वि॑न्दते वसु॒ सानो॑ जुषस्व॒ द्रवि॑णो न मेधे॥<br><br>मे॒धां म॒ इन्द्रो॑ ददातु मे॒धां दे॒वी सर॑स्वती।<br>मे॒धां मे॑ अ॒श्विना॑वु॒भावाध॑त्तां॒ पुष्क॑रस्रजा।<br>अ॒प्स॒रासु॑ च॒ या मे॒धा ग॑न्ध॒र्वेषु॑ च॒ यन्मनः॑।<br>दैवीं॑ मे॒धा सर॑स्वती॒ सा मां॑ मे॒धा सु॒रभि॑र्जुषता॒ꣳ॒ स्वाहा॑॥<br><br>आमां॑ मे॒धा सु॒रभि॑र्वि॒श्वरू॑पा॒ हिर॑ण्यवर्णा॒ जग॑ती जग॒म्या।<br>ऊर्ज॑स्वती॒ पय॑सा॒ पिन्व॑माना॒ सा मां॑ मे॒धा सु॒प्रती॑का जुषन्ताम्।<br>मयि॑ मे॒धां मयि॑ प्र॒जां मय्य॒ग्निस्तेजो॑ दधातु॒<br>मयि॑ मे॒धां मयि॑ प्र॒जां मयीन्द्र॑ इन्द्रि॒यं द॑धातु॒<br>मयि॑ मे॒धां मयि॑ प्र॒जां मयि॒ सूर्यो॒ भ्राजो॑ दधातु।<br><br>ॐ म॒हा॒दे॒व्यै च॑ वि॒द्महे॑ ब्रह्मप॒त्नी च॑ धीमहि। तन्नो॑ वाणी प्रचो॒दया॑त्।<br>ॐ हं॒स॒ हं॒साय॑ वि॒द्महे॑ परमहं॒साय॑ धीमहि। तन्नो॑ हंसः प्रचो॒दया॑त्।<br><br>ॐ शान्तिः॒ शान्तिः॒ शान्तिः॑ ॥<br><br>[[लिङ्गानि - मेधा-सूक्तम्]]
[[ॐ‌ ऐं ह्रीं क्लीं चा]]	मन्त्रः - ॐ‌ ऐं ह्रीं क्लीं चामुण्डायै विच्चे (वित् च ई=प्रज्ञा)
[[तत्स॑वि॒तुर्वरे॑ण्य॒]]<br>[[लिङ्गानि - गयत्रीमन्त्रः]]	मन्त्रः - तत्स॑वि॒तुर्वरे॑ण्य॒म्भर्गो॑ दे॒वस्य॑ धीमहि ।  धियो॒ यो नः॑ प्रचो॒दया॑त् ।।<br>[[लिङ्गानि - गयत्रीमन्त्रः]]
[[मुष्टिर्वासरमल्लस्य ]]	मन्त्रः - मुष्टिर्वासरमल्लस्य ध्वान्तवैरिविभेदनः। अदित्यश् चक्रदम्पत्योः स्नोहग्रन्थिः पुनातु वः॥
[[ॐ ह्रीं घृणिः सूर्य ]]	मन्त्रः - ॐ ह्रीं घृणिः सूर्य आदित्यः क्लीं ॐ
[[यश्छन्द॑सामृष॒भो वि॒]]	मन्त्रः - यश्छन्द॑सामृष॒भो वि॒श्वरू॑पः। छन्दो॒भ्योऽध्य॒मृता॑थ्संब॒भूव॑।<br>स मेन्द्रो॑ मे॒धया॑ स्पृणोतु। अ॒मृत॑स्य देव॒धार॑णो भूयासम्।<br>शरी॑रं मे॒ विच॑र्षणम्। जि॒ह्वा मे॒ मधु॑मत्तमा।<br>कर्णा॑भ्यां॒ भूरि॒विश्रु॑वम्। ब्रह्म॑णः को॒शो॑ऽसि मे॒धया पि॑हितः।<br>श्रु॒तं मे॑ गोपाय। ॐ शान्तिः॒ शान्तिः॒ शान्तिः॑ ॥
[[भृगुर्वै वारुणिः…]]	मन्त्रः - भृगुर्वै वारुणिः…
[[तै॰ब्रा॰ ३/२/४ इत्यत]]	मन्त्रः - तै॰ब्रा॰ ३/२/४ इत्यत्र निगदव्याख्यातानि वाक्यानि -<br>(१) अ॒पः प्रण॑यति। श्र॒द्धा वा आपः॑। श्र॒द्धामे॒वारभ्य॑ प्र॒णीय॒ प्रच॑रति।<br>(२) अ॒पः प्रण॑यति। य॒ज्ञो वा आपः॑। य॒ज्ञमे॒वारभ्य॑ प्र॒णीय॒ प्रच॑रति।<br>(३) अ॒पः प्रण॑यति। वज्रो॒ वा आपः॑। वज्र॑मे॒व भ्रातृ॑व्येभ्यः प्र॒हृत्य॑ प्र॒णीय॒ प्रच॑रति।<br>(४) अ॒पः प्रण॑यति। आपो॒ वै र॑क्षो॒घ्नीः। रक्ष॑सा॒मप॑हत्यै।<br>(५) अ॒पः प्रण॑यति। आपो॒ वै द॒वानां॑॑ प्रि॒यं धाम॑। दे॒वाना॑मे॒व प्रि॒यं धाम॑ प्र॒णीय॒ प्रच॑रति।<br>(६) अ॒पः प्रण॑यति। आपो॒ वै सर्वा॑ दे॒वताः॑॑। दे॒वता॑ ए॒वारभ्य॑ प्र॒णीय॒ प्रच॑रति। अ॒पः प्रण॑यति।<br>(७) आपो॒ वै शा॒न्ताः। शा॒न्ताभि॑रे॒वास्य॒ शुच॑ꣳ शमयति॥
[[कूजन्तं॰ यः पिबन्॰]]	मन्त्रः - कूजन्तं॰ यः पिबन्॰
[[व्यासाय ॰]]	मन्त्रः - व्यासाय ॰
[[पुरा कवीनां॰ <br>क्व सू]]	मन्त्रः - पुरा कवीनां॰ <br>क्व सूर्यप्रभवो॰
[[गुरुस्मृतिः।]]	मन्त्रः - गुरुस्मृतिः।
[[प्र णो॑ दे॒वी सर॑स्व]]	मन्त्रः - प्र णो॑ दे॒वी सर॑स्वती॒ वाजे॑भिर्वा॒जिनी॑वती । धी॒नाम॑वि॒त्र्य॑वतु ॥
[[श्रीमान् वेङ्कटनाथार]]	मन्त्रः - श्रीमान् वेङ्कटनाथार्यः॰
[[गणानां॰]]	मन्त्रः - गणानां॰
[[द॒धि॒क्राविण्णो॑ अका]]	मन्त्रः - द॒धि॒क्राविण्णो॑ अकारिषं जि॒ष्णोरश्व॑स्य वा॒जिनः॑ ।<br>सु॒र॒भि नो॒ मुखा॑कर॒त् प्रण॒ आयूꣳ॑षि तारिषत् ॥
[[ दे॒वीं वाच॑मजनयन्त ]]<br>[[लिङ्गानि - वाक्-सूक्तम्]]	मन्त्रः -  दे॒वीं वाच॑मजनयन्त दे॒वाः । तां वि॒श्वरू॑पाः प॒शवो॑ वदन्ति । <br><br>सा नो॑ म॒न्द्रेष॒मूर्जं॒ दुहा॑ना । धे॒नुर्वाग॒स्मानुप॒सुष्टु॒तैतु॑ । <br>यद्वाग्वद॑न्त्यविचेत॒नानि॑ । राष्ट्री॑दे॒वानां॑ निष॒साद॑ म॒न्द्रा {अस्मत्कर्मणि}। <br>चत॑स्र॒ (दिग्देवताः) ऊर्जं॑ दुदुहे॒ पयाग्ं॑सी । क्व॑स्विदस्याः पर॒मं ज॑गाम । <br><br>अ॒न॒न्तामन्ता॒दधि॒ निर्मि॑तां म॒हीम् । यस्यां॑ दे॒वा अ॑दधु॒र्भोज॑नानि {होममन्त्रैरश्नन्ति}। <br>एका॑ख्षरां द्वि॒पदा॒ग्ं॒ षट्॑पदां च । वाचं॑ दे॒वा उप॑जीवन्ति॒ विश्वे॑ । <br><br>वाचं॑ दे॒वा उप॑जीवन्ति॒ विश्वे॑। वाचं॑ गन्ध॒र्वाः प॒शवो॑ मनु॒ष्याः॑ । <br>वा॒चीमा विश्वा॒ भुव॑ना॒न्यर्पि॑ता ।  सा नो॒ हवं॑ जुषता॒मिन्द्र॑पत्नी (बहुव्रीहेर् ङीप्) । <br><br>वाग॒ख्षरं॑ प्रथम॒जा ऋ॒तस्य॑ । वेदा॑नां मा॒ताऽमृत॑स्य॒ नाभिः॑ । <br>सा नो॑ जुषा॒णोप॑ य॒ज्ञमागा॑त् । अव॑न्ती दे॒वी सु॒हवा॑ मे अस्तु । <br><br>यामृष॑यो मन्त्र॒कृतो॑ मनी॒षिणः॑ । अ॒न्वैच्छ॑न् दे॒वास् तप॑सा॒ श्रमे॑ण । <br>तां दे॒वीं वाचग्ं॑ ह॒विषा॑ यजामहे । सा नो॑ दधातु सुकृ॒तस्य॑ लो॒के । <br><br>च॒त्वारि॒ वाक् परि॑मिता प॒दानि॑ । तानि॑ विदुर्ब्राह्म॒णा ये म॑नी॒षिणः॑ । <br>गुहा॒ त्रीणि॒ {=परा-पश्यन्ती-मध्यमाः} निहि॑ता॒ नेङ्ग॑यन्ति । तु॒रीयं॑ वा॒चो {=वैखरी} म॑नु॒ष्या॑ वदन्ति ॥ <br>[[लिङ्गानि - वाक्-सूक्तम्]]
[[श्र॒द्धया॒ग्निस्समि॑]]<br>[[लिङ्गानि - श्रद्धा-सूक्तम्]]	मन्त्रः - श्र॒द्धया॒ग्निस्समि॑ध्यते । श्र॒द्धया॑ विन्दते ह॒विः । <br>श्र॒द्धां भग॑स्य मू॒र्धनि॑ । वच॒सा वे॑दयामसि । <br>प्रि॒यग्ग् श्र॑द्धे॒ दद॑तः । प्रि॒यग्ग् श्र॑द्धे॒ दिदा॑सतः । <br>प्रि॒यं भो॒जेषु॒ यज्व॑सु । इ॒दं म॑ उदि॒तं कृ॑धि । <br>यथा॑ दे॒वा असु॑रेषु । श्र॒द्धामु॒ग्रेषु॑ चक्रि॒रे । <br>ए॒वं भो॒जेषु॒ यज्व॑सु । अ॒स्माक॑मुदि॒तं कृ॑धि । <br>श्र॒द्धां दे॑वा॒ यज॑मानाः । वा॒युगो॑पा॒ उपा॑सते। <br>श्र॒द्धाग्ं हृ॑द॒य्य॑याऽकू॑त्या । श्र॒द्धया॑ हूयते ह॒विः । <br>श्र॒द्धां प्रा॒तर्ह॑वामहे । श्र॒द्धां म॒ध्यन्दि॑नं॒ परि॑ । <br>श्र॒द्धाग्ं सूर्य॑स्य नि॒म्रुचि॑। श्रद्धे॒ श्रद्धा॑पये॒ हमा॑ । <br>श्र॒द्धा दे॒वानधि॑वस्ते । श्र॒द्धा विश्व॑मि॒दं जग॑त् । <br>श्र॒द्धां काम॑स्य मा॒तरम्॑ । ह॒विषा॑ वर्धयामसि ॥ <br>[[लिङ्गानि - श्रद्धा-सूक्तम्]]
[[नैके। यथा - वक्रतुण्]]	मन्त्रः - नैके। यथा - वक्रतुण्ड॰ अगजानन॰
[[गं गणपतये नमः। इति म]]	मन्त्रः - गं गणपतये नमः। इति मूलमन्त्रः
[[शुक्लाम्बरधरम्॰ यस्य]]	मन्त्रः - शुक्लाम्बरधरम्॰ यस्य द्विरद॰
[[नैके। यथा -<br>उल्लङ्घ्]]	मन्त्रः - नैके। यथा -<br>उल्लङ्घ्य …। बुद्धिर् बलम्। गोष्पदीकृतवाराषिं। अञ्जनानन्दनम्॰। मनोजवम्॰ आञ्जनेयमतिपाटलाननम्॰
[[jagat-prāṇā́ya vidmáh]]	मन्त्रः - jagat-prāṇā́ya vidmáhe yaṣṭi-hastā́ya dhīmahi<br>tán no vāyuḥ pracodáyāt
[[]]	मन्त्रः -
[[घण्टाशूलहलानि॰]]<br>[[लिङ्गानि - सरस्वती-द्वादश-नाम-स्तोत्रम्]]	मन्त्रः - घण्टाशूलहलानि॰<br>[[लिङ्गानि - सरस्वती-द्वादश-नाम-स्तोत्रम्]]
[[???]]	मन्त्रः - ???
[[अग्रतश् चतुरो॰]]	मन्त्रः - अग्रतश् चतुरो॰
[[उन्मीलन्नेत्रपत्रोज्]]	मन्त्रः - उन्मीलन्नेत्रपत्रोज्ज्वलमलकलतालोलरोलम्बडिम्बं<br>पाणावादाय शोणाम्बुरुहमिव जवादात्मनो मुण्डमेव।<br>ग्रीवानालोद्यदस्रासवरसरसनक्षीबमक्लीबवृत्या<br>नृत्यारम्भोत्सुकायै भवतु भगवति च्छिन्नमस्ते नमस्ते॥
[[ दीर्घतमा औचथ्यः। वि]]<br>[[लिङ्गानि - विष्णु-सूक्तम्]]	मन्त्रः -  दीर्घतमा औचथ्यः। विष्णुः। त्रिष्टुप्।<br><br>विष्णो॒र्नुकं॑ (=द्रुतं) वी॒र्या॑णि॒ प्र वो॑चं॒ यः पार्थि॑वानि विम॒मे रजां॑सि ।<br>यो अस्क॑भाय॒दुत्त॑रं स॒धस्थं॑ विचक्रमा॒णस्त्रे॒धोरु॑गा॒यः ॥१॥<br>प्र तद् विष्णु॑: स्तवते वी॒र्ये॑ण मृ॒गो न भी॒मः कु॑च॒रो गि॑रि॒ष्ठाः ।<br>यस्यो॒रुषु॑ त्रि॒षु वि॒क्रम॑णेष्वधिक्षि॒यन्ति॒ भुव॑नानि॒ विश्वा॑ ॥२॥<br>प्र विष्ण॑वे शू॒षमे॑तु॒ मन्म॑ गिरि॒क्षित॑ उरुगा॒याय॒ वृष्णे॑ ।<br>य इ॒दं दी॒र्घं प्रय॑तं स॒धस्थ॒मेको॑ विम॒मे त्रि॒भिरित् प॒देभि॑: ॥३॥<br>यस्य॒ त्री पू॒र्णा मधु॑ना प॒दान्यक्षी॑यमाणा स्व॒धया॒ मद॑न्ति ।<br>य उ॑ त्रि॒धातु॑ पृथि॒वीमु॒त द्यामेको॑ दा॒धार॒ भुव॑नानि॒ विश्वा॑ ॥४॥<br>तद॑स्य प्रि॒यम॒भि पाथो॑ अश्यां॒ नरो॒ यत्र॑ देव॒यवो॒ मद॑न्ति ।<br>उ॒रु॒क्र॒मस्य॒ स हि बन्धु॑रि॒त्था विष्णो॑: प॒दे प॑र॒मे मध्व॒ उत्स॑: ॥५॥<br>ता वां॒ वास्तू॑न्युश्मसि॒ गम॑ध्यै॒ यत्र॒ गावो॒ भूरि॑शृङ्गा अ॒यास॑: ।<br>अत्राह॒ तदु॑रुगा॒यस्य॒ वृष्ण॑: पर॒मं प॒दमव॑ भाति॒ भूरि॑ ॥६॥<br>[[लिङ्गानि - विष्णु-सूक्तम्]]
[[शिवताण्डव-स्तोत्रम् ]]	मन्त्रः - शिवताण्डव-स्तोत्रम् - जटाटवी॰
[[स॒मीची॒ नामा॑सि॒ प्र]]<br>[[लिङ्गानि - सर्पाहितयः]]	मन्त्रः - स॒मीची॒ नामा॑सि॒ प्राची॒दिक्तस्या॑स्ते॒ऽग्निरधि॑पतिरसि॒तो र॑क्षि॒ता<br>यश्चादि॑पति॒र्यश्च॑ गो॒प्ता ताभ्यां॒ नम॒स्तौ नो॑ मृडयतां॒<br>ते यं द्वि॒ष्मो यश्च॑ नो॒ द्वेष्टि॒ तं वां॒ जंभे॑ दधामि ।<br><br>ओ॒ज॒स्विनी॒ नामा॑सि दक्षि॒णा दिक्तस्या॑स्त॒ इन्द्रोऽधि॑पतिः पृदा॑कू र॑क्षि॒ता<br>यश्चादि॑पति॒र्यश्च॑ गो॒प्ता ताभ्यां॒ नम॒स्तौ नो॑ मृडयतां॒<br>ते यं द्वि॒ष्मो यश्च॑ नो॒ द्वेष्टि॒ तं वां॒ जंभे॑ दधामि ।<br><br>प्राची॒ नामा॑सि प्र॒तीची॒ दिक्तस्या॑स्ते॒ सोमोऽधि॑पतिः स्व॒जो र॑क्षि॒ता<br>यश्चादि॑पति॒र्यश्च॑ गो॒प्ता ताभ्यां॒ नम॒स्तौ नो॑ मृडयतां॒<br>ते यं द्वि॒ष्मो यश्च॑ नो॒ द्वेष्टि॒ तं वां॒ जंभे॑ दधामि ।<br><br>अ॒व॒स्थावा॒ नामा॒स्युदी॑ची॒ दिक्तस्या॑स्ते॒ वरु॑णोऽधि॑पतिस्त॒रश्च॑राजी र॑क्षि॒ता<br>यश्चादि॑पति॒र्यश्च॑ गो॒प्ता ताभ्यां॒ नम॒स्तौ नो॑ मृडयतां॒<br>ते यं द्वि॒ष्मो यश्च॑ नो॒ द्वेष्टि॒ तं वां॒ जंभे॑ दधामि ।<br><br>अधि॑पत्नी॒ नामा॑सि बृह॒ती दिक्तस्या॑स्ते॒ बृह॒स्पति॒रधि॑पतिः श्वि॒त्रो र॑क्षि॒ता<br>यश्चादि॑पति॒र्यश्च॑ गो॒प्ता ताभ्यां॒ नम॒स्तौ नो॑ मृडयतां॒<br>ते यं द्वि॒ष्मो यश्च॑ नो॒ द्वेष्टि॒ तं वां॒ जंभे॑ दधामि ।<br><br>व॒शिनी॒ नामा॑सी॒यं दिक्तस्या॑स्ते॒ य॒मोऽधि॑पतिः क॒ल्माष॑ग्रीवो र॑क्षि॒ता<br>यश्चादि॑पति॒र्यश्च॑ गो॒प्ता ताभ्यां॒ नम॒स्तौ नो॑ मृडयतां॒<br>ते यं द्वि॒ष्मो यश्च॑ नो॒ द्वेष्टि॒ तं वां॒ जंभे॑ दधामि ॥<br>[[लिङ्गानि - सर्पाहितयः]]
[[हे॒तयो॒ नाम॑स्थ॒ तेष]]<br>[[लिङ्गानि - गन्धर्वाहुतयः]]	मन्त्रः - हे॒तयो॒ नाम॑स्थ॒ तेषां॑ वः पु॒रो गृ॒हा अ॒ग्निर्व॒ इष॑वः सलि॒लो वा॑तना॒मं <br>तेभ्यो॑ वो॒ नम॒स्तेनो॑ मृडयत॒ते यं द्वि॒ष्मो यश्च॑ नो॒ द्वेष्टि॒ तं वो॒ जंभे॑ दधमि  । {वाताशिनो हि सर्पाः।}<br><br><br>नि॒लि॒म्पा नाम॑स्थ॒ तेषां॑ वो दक्षि॒णा गृ॒हा पि॒तरो॑ व॒ इष॑वः॒ सग॑रो वातना॒मं <br>तेभ्यो॑ वो॒ नम॒स्तेनो॑ मृडयत॒ते यं द्वि॒ष्मो यश्च॑ नो॒ द्वेष्टि॒ तं वो॒ जंभे॑ दधमि  ।<br><br><br>व॒ज्रिणो॒ नाम॑स्थ॒ तेषां॑ वः प॒श्चाद्गृ॒हा स्वप्नो॑व॒ इष॑वो॒ गह्व॑रो वातना॒मं <br>तेभ्यो॑ वो॒ नम॒स्तेनो॑ मृडयत॒ते यं द्वि॒ष्मो यश्च॑ नो॒ द्वेष्टि॒ तं वो॒ जंभे॑ दधमि  ।<br><br><br>अ॒वस्थावा॑नो॒ नाम॑स्थ॒ तेषां॑ व उत्त॒रद्गृ॒हा आपो॑ व॒ इषवः॒ समु॒द्रो वा॑तना॒मं <br>तेभ्यो॑ वो॒ नम॒स्तेनो॑ मृडयत॒ते यं द्वि॒ष्मो यश्च॑ नो॒ द्वेष्टि॒ तं वो॒ जंभे॑ दधमि  ।<br><br><br>अधि॑पतयो॒ नाम॑स्थ॒ तेषां॑ व उ॒परि॑ गृ॒हा व॒र्षं व॒ इष॒वोऽव॑स्वान् वातना॒मं <br>तेभ्यो॑ वो॒ नम॒स्तेनो॑ मृडयत॒ते यं द्वि॒ष्मो यश्च॑ नो॒ द्वेष्टि॒ तं वो॒ जंभे॑ दधमि  ।<br><br><br>क्र॒व्या नाम॑स्थ॒ (पार्थिवाः) तेषां॑ व इ॒ह गृ॒हा अन्नं॑ व॒ इष॑वो निमि॒षो वा॑तना॒मं <br>तेभ्यो॑ वो॒ नम॒स्तेनो॑ मृडयत॒ते यं द्वि॒ष्मो यश्च॑ नो॒ द्वेष्टि॒ तं वो॒ जंभे॑ दधमि  ।<br>[[लिङ्गानि - गन्धर्वाहुतयः]]
[[यस्ते॑ म॒न्योऽवि॑धद्]]<br>[[लिङ्गानि - मन्युसूक्तम्]]	मन्त्रः - यस्ते॑ म॒न्योऽवि॑धद्वज्र सायक॒ सह॒ ओज॑: पुष्यति॒ विश्व॑मानु॒षक् ।<br>सा॒ह्याम॒ दास॒मार्यं॒ त्वया॑ यु॒जा सह॑स्कृतेन॒ सह॑सा॒ सह॑स्वता ॥१<br>म॒न्युरिन्द्रो॑ म॒न्युरे॒वास॑ दे॒वो म॒न्युर्होता॒ वरु॑णो जा॒तवे॑दाः ।<br>म॒न्युं विश॑ ईळते॒ मानु॑षी॒र्याः पा॒हि नो॑ मन्यो॒ तप॑सा स॒जोषा॑: ॥२॥<br>अ॒भी॑हि मन्यो त॒वस॒स्तवी॑या॒न्तप॑सा यु॒जा वि ज॑हि॒ शत्रू॑न् ।<br>अ॒मि॒त्र॒हा वृ॑त्र॒हा द॑स्यु॒हा च॒ विश्वा॒ वसू॒न्या भ॑रा॒ त्वं न॑: ॥३॥<br>त्वं हि म॑न्यो अ॒भिभू॑त्योजाः स्वय॒म्भूर्भामो॑ अभिमातिषा॒हः ।<br>वि॒श्वच॑र्षणि॒: सहु॑रि॒: सहा॑वान॒स्मास्वोज॒: पृत॑नासु धेहि ॥४॥<br>अ॒भा॒गः सन्नप॒ परे॑तो अस्मि॒ तव॒ क्रत्वा॑ तवि॒षस्य॑ प्रचेतः ।<br>तं त्वा॑ मन्यो अक्र॒तुर्जि॑हीळा॒हं स्वा त॒नूर्ब॑ल॒देया॑य॒ मेहि॑ ॥५॥<br>अ॒यं ते॑ अ॒स्म्युप॒ मेह्य॒र्वाङ्प्र॑तीची॒नः स॑हुरे विश्वधायः ।<br>मन्यो॑ वज्रिन्न॒भि मामा व॑वृत्स्व॒ हना॑व॒ दस्यूँ॑रु॒त बो॑ध्या॒पेः ॥६॥<br>अ॒भि प्रेहि॑ दक्षिण॒तो भ॑वा॒ मेऽधा॑ वृ॒त्राणि॑ जङ्घनाव॒ भूरि॑ ।<br>जु॒होमि॑ ते ध॒रुणं॒ मध्वो॒ अग्र॑मु॒भा उ॑पां॒शु प्र॑थ॒मा पि॑बाव ॥७॥ <br><br>त्वया॑ मन्यो स॒रथ॑मारु॒जन्तो॒ हर्ष॑माणासो धृषि॒ता म॑रुत्वः ।<br>ति॒ग्मेष॑व॒ आयु॑धा सं॒शिशा॑ना अ॒भि प्र य॑न्तु॒ नरो॑ अ॒ग्निरू॑पाः ॥१॥<br>अ॒ग्निरि॑व मन्यो त्विषि॒तः स॑हस्व सेना॒नीर्न॑: सहुरे हू॒त ए॑धि ।<br>ह॒त्वाय॒ शत्रू॒न्वि भ॑जस्व॒ वेद॒ ओजो॒ मिमा॑नो॒ वि मृधो॑ नुदस्व ॥२॥<br>सह॑स्व मन्यो अ॒भिमा॑तिम॒स्मे रु॒जन्मृ॒णन्प्र॑मृ॒णन्प्रेहि॒ शत्रू॑न् ।<br>उ॒ग्रं ते॒ पाजो॑ न॒न्वा रु॑रुध्रे व॒शी वशं॑ नयस एकज॒ त्वम् ॥३॥<br>एको॑ बहू॒नाम॑सि मन्यवीळि॒तो विशं॑विशं यु॒धये॒ सं शि॑शाधि ।<br>अकृ॑त्तरु॒क्त्वया॑ यु॒जा व॒यं द्यु॒मन्तं॒ घोषं॑ विज॒याय॑ कृण्महे ॥४॥<br>वि॒जे॒ष॒कृदिन्द्र॑ इवानवब्र॒वो॒३ऽस्माकं॑ मन्यो अधि॒पा भ॑वे॒ह ।<br>प्रि॒यं ते॒ नाम॑ सहुरे गृणीमसि वि॒द्मा तमुत्सं॒ यत॑ आब॒भूथ॑ ॥५॥<br>आभू॑त्या सह॒जा व॑ज्र सायक॒ सहो॑ बिभर्ष्यभिभूत॒ उत्त॑रम् ।<br>क्रत्वा॑ नो मन्यो स॒ह मे॒द्ये॑धि महाध॒नस्य॑ पुरुहूत सं॒सृजि॑ ॥६॥<br>संसृ॑ष्टं॒ धन॑मु॒भयं॑ स॒माकृ॑तम॒स्मभ्यं॑ दत्तां॒ वरु॑णश्च म॒न्युः ।<br>भियं॒ दधा॑ना॒ हृद॑येषु॒ शत्र॑व॒: परा॑जितासो॒ अप॒ नि ल॑यन्ताम् ॥७॥ <br>[[लिङ्गानि - मन्युसूक्तम्]]
[[आ॒शुः शिशा॑नो वृष॒भो]]<br>[[लिङ्गानि - अप्रतिरथम्]]	मन्त्रः - आ॒शुः शिशा॑नो वृष॒भो न यु॒ध्मो घ॑नाघ॒नः क्षोभ॑णश्चर्षणी॒नाम् ।<br>सं॒क्रन्द॑नोऽनिमि॒ष ए॑कवी॒रः श॒तꣳ सेना॑ अजयत्सा॒कामिन्द्रः॑ ॥<br><br>सं॒क्रन्द॑नेनानिमि॒षेण॑ जि॒ष्णुना॑ युत्का॒रेण॑ दुश्च्य॒वनेन॑ धृ॒ष्णुना॑ ।<br>तदिन्द्रे॑ण जयत॒ तत् स॑हध्वं॒ युधो॑ नर॒ इषु॑हस्तेन॒ वृष्णा॑ ॥<br><br>स इषु॑हस्तैः॒ स नि॑ष॒ङ्गिभि॑र्व॒शी  सꣳस्र॑ष्टा॒ स युध॒ इन्द्रो॑ ग॒णेन॑ ।<br>स॒ꣳ॒सृ॒ष्ट॒जित् सो॑म॒पा बा॑हुश॒र्ध्यू॑र्ध्वधन्वा॒ प्रति॑हिताभि॒रस्ता॑ ॥<br><br>बृह॑स्पते॒ परि॑ दीया॒रथे॑न रक्षो॒हाऽमित्राꣳ॑ अप॒बाध॑मानः ।<br>प्र॒भ॒ञ्जन्त्सेनाः॑ प्रमृ॒णो यु॒धा जय॑न्न॒स्माक॑मेध्यवि॒ता रथा॑नाम् ॥<br><br>गो॒त्र॒भिदं॑ गो॒विदं॒ वज्र॑बाहुं॒ जय॑न्त॒मज्म॑ प्रमृ॒णन्त॒मोज॑सा ।<br>इ॒मꣳ स॑जाता॒ अनु॑ वीरयध्व॒मिन्द्रꣳ॑ सखा॒योऽनु॒ सꣳ र॑भध्वम् ॥<br><br>ब॒ल॒वि॒ज्ञा॒यः स्थवि॑रः॒ प्रवी॑रः॒ सह॑स्वान् वा॒जी सह॑मान उ॒ग्रः ।<br>अ॒भिवी॑रो अ॒भिस॑त्वा सहो॒जा जैत्र॑मिन्द्र॒ रथ॒मा ति॑ष्ठ गो॒वित् ॥<br><br>अ॒भिगो॒त्राणि॒ सह॑सा॒ गाह॑मानोऽदा॒यो वी॒रश्श॒तम॑न्यु॒रिन्द्रः॑ ।<br>दु॒श्च्य॒व॒नः पृ॑तना॒षाड॑यु॒द्ध्यो॑ऽस्माक॒ꣳ॒ सेना॑ अवतु॒ प्र यु॒त्सु ॥<br><br>इन्द्र॑ आसां ने॒ता बृह॒स्पति॒र्दक्षिन्॑णा य॒ज्ञः पु॒र ए॑तु॒ सोमः॑ ।<br>दे॒व॒से॒नाना॑मभिभञ्जती॒नां जय॑न्तीनां म॒रुतो॑ य॒न्त्वग्रे॑ ॥<br><br>इन्द्र॑स्य॒ वृष्णो॒ वरु॑णस्य॒ राज्ञ॑ आदि॒त्यानां॑ म॒रुता॒ꣳ॒ शर्ध॑ उ॒ग्रम् ।<br>म॒हाम॑नसां भुवनच्य॒वानां॒ घोषो॑ दे॒वानां॒ जय॑ता॒मुद॑स्थात् ॥<br><br>अ॒स्काक॒मिन्द्रः॒ समृ॑तेषु ध्व॒जेष्व॒स्माकं॒ या इष॑व॒स्ता ज॑यन्तु  ।<br>अ॒स्माकं॑ वी॒रा उत्त॑रे भवन्त्व॒स्मानु॑ देवा अवता॒ हवे॑षु ॥<br><br>उद्ध॑र्षय मघव॒न्नायु॑धा॒न्युत् सत्व॑नां माम॒कानां॒ महा॑ꣳसि  ।<br>उद् वृ॑त्रहन् वा॒जिनां॒ वाजि॑ना॒न्युद्रथा॑नां॒ जय॑तामेतु॒ घोषः॑ ॥<br><br>उप॒ प्रेत॒ जय॑ता नरः स्थि॒रा व॑स्सन्तु बा॒हवः॑ ।<br>इन्द्रो॑ व॒श्शर्म॑ यच्छत्वनाधृ॒ष्या यथाऽस॑थ ॥<br><br>अव॑सृष्टा॒ परा॑ पत॒ शर॑व्ये॒ ब्रह्म॑सꣳशिता ।<br>गछा॒मित्रा॒न् प्रवि॑श॒ मैषां कं च॒नोच्छि॑षः ॥<br><br>मर्मा॑णि ते॒ वर्म॑भिश्छादयामि॒ सोम॑स्त्वा॒ राजा॒ऽमृते॑ना॒भिऽव॑स्ताम् ।<br>उ॒रोर्वरी॑यो॒ वरि॑वस्ते अस्तु॒ जय॑न्तं त्वामनु॑ मदन्तु दे॒वाः ॥<br><br>यत्र॑ बा॒णाः स॒म्पत॑न्ति कुमा॒रा वि॑शि॒खा इ॑व  ।<br>इन्द्रो॑ न॒स्तत्र॑ वृत्र॒हा वि॑श्वा॒हा शर्म॑ यच्छतु ॥<br>[[लिङ्गानि - अप्रतिरथम्]]
[[यत॑ इन्द्र॒ भया॑महे॒]]<br>[[लिङ्गानि - यत इन्द्र भयामहे]]	मन्त्रः - यत॑ इन्द्र॒ भया॑महे॒ ततो॑ नो॒ अभ॑यं कृधि ।<br>मघ॑वञ्छ॒ग्धि तव॒ तन्न॑ ऊ॒तये॒ विद्विषो॒ विमृधो॑ जहि ।<br>स्व॒स्ति॒दा वि॒शस्पति॑र्वृत्र॒हा विमृधो॑ व॒शी ।<br>वृषेन्द्रः॑ पु॒र एतु॑ नः स्वस्ति॒दा अ॒भयंकरः ।<br>म॒हाꣳ इन्द्रो॒ वज्र॑बाहुः षोड॒शी शर्म॑ यच्छतु ।<br>स्व॒स्ति नो॑ म॒घवा॑ करोतु॒ हन्तु॑ पा॒प्मानं॒ यो॑ऽस्मान् द्वेष्टि॑ ।<br>स॒जोषा॑ इन्द्र॒ सग॑णो म॒रुद्भि॒स् सोमं॑ पिब वृत्रहञ्छूर वि॒द्वान् ।<br><br>ज॒हि शत्रू॒ꣳ॒रप॒मृधो॑नुद॒स्वा--ऽऽथाभ॑यं कृणु हि वि॒श्वतो॑ नः ।<br>[[लिङ्गानि - यत इन्द्र भयामहे]]
[[yad vA skandAdAjyasy]]	मन्त्रः - yad vA skandAdAjyasyota viShNo ...TS1.6.2 +<br>yad vA ... upasthe||<br>(nrsimha bijas .. ugram vIram.. sarvatomukham|<br>sphura sphura bandha bandha ghAtaya ghAtaya ghAtaya huM phaT svAhA |<br>Nrsimham bhishanam. . namamyaham||)
[[वज्रनखाय॰]]	मन्त्रः - वज्रनखाय॰
[[क्ष्रौम्]]	मन्त्रः - क्ष्रौम्
[[उग्रं वीरं महाविष्णु]]<br>[[लिङ्गानि - मन्त्रराजः]]	मन्त्रः - उग्रं वीरं महाविष्णुं ज्वलन्तं सर्वतोमुखम् ।<br>नृसिंहं भीषणं भद्रं मृत्युमृत्युं नमाम्यहम् ॥<br>[[लिङ्गानि - मन्त्रराजः]]
[[कुङ्कुमाङ्कितवर्णाय ]]	मन्त्रः - कुङ्कुमाङ्कितवर्णाय …।<br>क्षिप ॐ स्वाहा!
[[सहस्रार हुम् फट्!]]	मन्त्रः - सहस्रार हुम् फट्!
[[चक्षु॑षो हेते॒ मन॑सो]]<br>[[लिङ्गानि - प्रत्याङ्गीरसम्]]	मन्त्रः - चक्षु॑षो हेते॒ मन॑सो हेते । वाचो॑हेते॒ ब्रह्म॑णो हेते ।<br>योमा॑ऽघा॒युर॑भिदास॑ति । तम॑ग्ने मे॒न्याऽमे॒निं कृ॑णु ।<br><br>यो मा॒ चक्षु॑षा॒ यो मन॑स । यो वा॒चा ब्रह्म॑णाघा॒युर॑भि॒दास॑ति ।<br>तया॑ऽग्ने॒ त्वं मे॒न्या । अ॒मुम॑मे॒निं कृ॑णु ।<br><br>यत्किञ्चा॒सौ मन॑सा॒ यच्च॑ वा॒चा । य॒ज्ञैर्जु॒होति॒ यजु॑ष ह॒विर्भिः॑ ।<br>तन्मृ॒त्युर्निरृ॑त्या संविदा॒नः । पु॒रादि॒ष्टादाहु॑तीरस्य हन्तु ।<br><br>या॒तु॒धाना॒ निरृ॑ति॒रादु॒ रक्षः॑ । ते अ॑स्यघ्न॒न्त्वनृ॑तेन स॒त्यम् ।<br>इन्द्रे॑षिता॒ आज्य॑मस्य मथ्नन्तु । मा तत्समृ॑द्धि॒ यद॒सौ क॒रोति॑ ।<br><br>हन्मि॑ ते॒ऽहं  कृ॒तꣳह॒विः । यो मे॑ घो॒रमची॑कृतः ।<br>अपां॑चौ त उ॒भौ बा॒हू । अप॑नह्याम्या॒स्यम्॑ ।<br><br>अप॑नह्यामि ते बा॒हू। अप॑नह्याम्या॒स्यम्॑ ।<br>अ॒ग्नेर्दे॒वस्य॒ ब्रह्म॑णा । सर्वं॑ तेऽवधिषंकृ॒तम् ।<br><br>पु॒राऽमुष्य॑ वषट्का॒रात् । य॒ज्ञं दे॒वेषु॑ नस्कृधि ।<br>स्वि॑ष्टम॒स्माकं॑ भ्यूयात् । माऽस्मान् प्राप॒न्नरा॑तयः ।<br><br>अन्ति॑दू॒रे स॒तो अ॒ग्ने । भ्रातृ॑व्यस्याभि॒दास॑तः ।<br>व॒ष॒ट्का॒रेण॒ वज्रे॑ण । कृ॒त्याꣳह॑न्मि कृ॒ताम॒हम् ।<br><br>यो मा॒ नक्तं॒ दिवा॑ सा॒यम् । प्रा॒तश्चाह्नो॑ नि॒पीय॑ति ।<br>अ॒द्यातमि॑न्द्र॒ वज्रे॑ण । भ्रातृ॑व्यं पादयामसि ।<br><br>[[लिङ्गानि - प्रत्याङ्गीरसम्]]
[[ॐ जा॒तवे॑दसे सुनवाम॒]]<br>[[लिङ्गानि - दुर्गासूक्तम्]]	मन्त्रः - ॐ जा॒तवे॑दसे सुनवाम॒ सोम॑ मरातीय॒तो निद॑हाति॒ वेदः॑ ।<br>स नः॑ पर्ष॒दति॑ दु॒र्गाणि॒ विश्वा॑ ना॒वेव॒ सिन्धुं॑ दुरि॒ताऽत्य॒ग्निः ॥ १॥<br><br>ताम॒ग्निव॑र्णां॒ तप॑सा ज्वल॒न्तीं वै॑रोच॒नीं<br>क॑र्मफ॒लेषु॒ जुष्टा॑म् । दु॒र्गां दे॒विꣳ शर॑णम॒हं<br>प्रप॑द्ये सु॒तर॑सि तरसे॒ नमः॑ ॥ २॥<br><br>अग्ने॒ त्वं पा॑रया॒ नव्यो॑ अ॒स्मान्थ्स्व॒स्तिभि॒रति॑ दु॒र्गाणि॒ विश्वा॑ ।<br>पूश्च॑ पृ॒थ्वी ब॑हु॒ला न॑ उ॒र्वी भवा॑ तो॒काय॒ तन॑याय॒ शंयोः ॥ ३॥<br><br>विश्वा॑नि नो दु॒र्गहा॑ जातवेदः॒ सिन्धु॒न्न ना॒वा दु॑रि॒ताऽति॑पर्षि ।<br>अग्ने॑ अत्रि॒वन्मन॑सा गृणा॒नो॑ऽस्माकं॑ बोध्यवि॒ता त॒नूना॑म् ॥ ४॥<br><br>पृ॒त॒ना॒  जित॒ꣳ॒ सह॑मानमु॒ग्रम॒ग्निꣳ  हु॑वेम पर॒माथ्स॒धस्था॑त् ।<br>स नः॑ पर्ष॒दति॑ दु॒र्गाणि॒ विश्वा॒ क्षाम॑द्दे॒वो अति॑ दुरि॒तात्य॒ग्निः ॥ ५॥<br><br>प्र॒त्नोषि॑ क॒मीड्यो॑ अध्व॒रेषु॑ स॒नाच्च॒ होता॒ नव्य॑श्च॒ सथ्सि॑ ।<br>स्वाञ्चा॑ग्ने त॒नुवं॑ पि॒प्रय॑स्वा॒स्मभ्यं॑ च॒ सौभ॑ग॒माय॑जस्व ॥ ६॥<br><br>गोभि॒र्जुष्ट॑म॒युजो॒ निषि॑क्त॒न्तवे॑न्द्र विष्णो॒रनुसंच॑रेम ।<br>नाक॑स्य पृ॒ष्ठम॒भि सं॒वसा॑नो॒ वैष्ण॑वीं लो॒क इ॒ह मा॑दयन्ताम् ॥ ७॥<br><br>ॐ का॒त्या॒य॒नाय॑ वि॒द्महे॑ कन्यकु॒मारि॑ धीमहि । तन्नो॑ दुर्गिः प्रचो॒दया॑त् ॥<br><br>[[लिङ्गानि - दुर्गासूक्तम्]]
[[कृ॒णु॒ष्व पाजः॒ (=ते]]<br>[[लिङ्गानि - रक्षोघ्नम्]]	मन्त्रः - कृ॒णु॒ष्व पाजः॒ (=तेजः) प्रसि॑ति॒न् (=जालं) न पृ॒थ्वीं या॒हि राजे॒वाम॑वा॒ꣳ॒ (=सहवान्) इभे॑न ।<br>तृ॒ष्वीम् (=वेगम्) अनु॒ प्रसि॑तिं (=सैन्यं) द्रूणा॒नोऽस्ता॑ऽसि॒ विध्य॑ र॒क्षस॒स्तपि॑ष्ठैः ॥<br><br>तव॑ भ्र॒मास॑ आशु॒या प॑त॒न्त्यनु॑ स्पृश धृष॒ता (=अभिभवता) शोशु॑चानः ।<br>तपूꣳ॑ष्यग्ने जु॒ह्वा॑ पत॒ङ्गान् अस॑न्दितो॒ (=अनिरुद्धः) वि सृ॑ज॒ विष्व॑गु॒ल्काः ॥<br><br>प्रति॒ स्पशो॒ वि सृ॑ज॒ तूर्णि॑तमो॒ भवा॑ पा॒युर् वि॒शो अ॒स्या अद॑ब्धः ।<br>यो नो॑ दू॒रे अ॒घशꣳ॑सो यो अन्त्यग्ने॒ माकि॑ष्टे॒ व्यथि॒र् (=बाधकः) आद॑धर्षीत् ॥<br><br>उद॑ग्ने तिष्ठ॒ प्रत्याऽऽत॑नुष्व॒ न्य॑मित्राꣳ॑ ओषतात् (=प्रदह) तिग्महेते ।<br>यो नो॒ अरा॑तिꣳ समिधान च॒क्रे नी॒चा तं ध॑क्ष्य् (=दह) अत॒सं (=काष्ठविशेषः) न शुष्कम्॑ ॥<br><br>ऊ॒र्ध्वो भ॑व प्रति॑ विध्याध्य॒स्मदा॒विष्कृ॑णुष्व॒ दैव्या॑न्यग्ने ।<br>अव॑ स्थि॒रा त॑नुहि यातु॒जूनां॑ जा॒मिम् (=ज्ञातिं) अजा॑मिं॒ प्र मृ॑णीहि॒ (=जहि) शत्रून्॑ ॥<br><br>स ते॑ जानाति सुम॒तिं य॑विष्ठ॒ य ईव॑ते॒ ब्रह्म॑णे (=पुष्टाय) गा॒तुमैर॑त् (=प्रेरयति) ।<br>विश्वा॑न्यस्मै सु॒दिना॑नि रा॒यो द्यु॒म्नान्य॒र्यो वि दुरो॑ (=गृहान्) अ॒भि द्यौ॑त् =द्योतस्व) ॥<br><br>सेद् अ॑ग्ने अस्तु सु॒भग॑स् सु॒दानु॒र् यस् त्वा॒ नित्ये॑न ह॒विषा॒ य उ॒क्थैः ।<br>पिप्री॑षति॒ स्व आयु॑षि दुरो॒णे (=गृहे) विश्वेद॑स्मै सु॒दिना॒ सा ऽस॑दि॒ष्टिः ॥<br><br>अर्चा॑मि ते सुम॒तिं घोष्य् (=घोषवती) अ॒र्वाक् सन्ते॑ वा॒वाता॑ जरताम् (=स्तौतु) इ॒यं गीः ।<br>स्वश्वा॑स् त्वा सु॒रथा॑ मर्जयेमा॒ऽस्मे क्ष॒त्राणि॑ धारये॒रनु॒ द्यून् (=अन्वहम्) ॥<br><br>इ॒ह त्वा॒ भूर्या च॑रे॒द् उप॒ {आ}त्मन् दोषा॑वस्तर् (=रात्रावहः) दीदि॒वाꣳस॒मनु॒ द्यून् ।<br>क्रीड॑न्तस् त्वा सु॒मन॑सस् सपेमा॒भि (=परिचरेमाऽभि) द्यु॒म्ना त॑स्थि॒वाꣳसो॒ जना॑नाम् ॥<br><br>यस्त्वा॒ स्वश्व॑स्सु हिर॒ण्यो अ॑ग्न उप॒याति॒ वसु॑मता॒ रथे॑न ।<br>तस्य॑ त्रा॒ता भ॑वसि॒ तस्य॒ सखा॒ यस्त॑ आति॒थ्यम् आ॑नु॒षग् (=अनुक्रमेण) जुजो॑षत् ॥<br><br>म॒हो (=महद्राक्षसान्) रु॑जामि (=भनज्मि) ब॒न्धुता॒ (=तया) वचो॑भि॒स् तन् मा॑ पि॒तुर्गोत॑मा॒दन्वि॑याय ।<br>त्वन्नो॑ अ॒स्य वच॑सश् चिकिद्धि॒ होत॑र् यविष्ठ सुक्रतो॒ दमू॑नाः (=दान्तमनाः)॥<br><br>अस्व॑प्नजस् त॒रण॑यस् सु॒शेवा॒ (=सुमुखाः) अत॑न्द्रासो ऽवृ॒का अश्र॑मिष्ठाः ।<br>ते {रश्मयः} पा॒यव॑स् स॒ध्रिय॑ञ्चो (=सङ्गताः) नि॒षद्याऽग्ने॒ तव॑ नः पान्त्वमूर (=अमर्त्य) ॥<br><br>{उतथ्यभार्या ममता। तस्याम् बृहस्पतिर् रेतः स्थापयितुम् अयतत। तत्र वर्तमानं रेतोऽन्तरम् आक्षिपत्। बृहस्पतिर् अशपत् तम् दीर्घतमा भवेति। सोऽ अग्नेर् अलभत चक्षुः।}<br>ये पा॒यवो॑ मामते॒यन्  ते॑ अग्ने॒ पश्य॑न्तो अ॒न्धन्+ दु॑रि॒ताद् अर॑क्षन् ।<br>र॒रक्ष॒ तान्त् सु॒कृतो॑ वि॒श्ववे॑दा॒ दिप्स॑न्त॒ (दम्भितुकामाः) इद् रि॒पवो॒ ना ह॑ दे॒भुः (=परिभवन्ति) ॥<br><br>त्वया॑ व॒यꣳ स॑ध॒न्य॑स् त्वोता॒स् (त्वया रक्षिताः) तव॒ प्रणी॑त्याश्याम॒ वाजान्॑ (=अन्नानि) ।<br>उ॒भा {पाप}शꣳसा॑ {शत्रू} सूदय सत्यताते ऽनुष्ठु॒या कृ॑णुह्य् अह्रयाण (=अह्रीः) ॥<br><br>अ॒या (=अनया) ते॑ अग्ने स॒मिधा॑ विधेम॒ प्रति॒ स्तोमꣳ॑ श॒स्यमा॑नं गृभाय (=गृहाण) ।<br>दहा॒ ऽशसो॑ (=अशंसो) र॒क्षसः॑ पा॒ह्य॑स्मान् द्रु॒हो नि॒दो (=निन्दकात्) मि॑त्रमहो (मित्रपूज्यः) अव॒द्यात् ॥<br><br>र॒क्षो॒हणं॑ वा॒जिन॒म् (=अन्नवन्तम्) आऽऽजि॑घर्मि (=दीपयामि) मि॒त्रं प्रथि॑ष्ठ॒म् (=विस्तीर्णतमम्) उप॑यामि॒ शर्म॑ ।<br>शिशा॑नो (=तीक्ष्णः) अ॒ग्निः क्रतु॑भि॒स् समि॑द्ध॒स् स नो॒ दिवा॒ स रि॒षः (=हिंसकात्) पा॑तु॒ नक्तम्॑ ॥<br><br>वि ज्योति॑षा बृह॒ता भा॑त्य॒ग्निरा॒विर् विश्वा॑नि कृणुते महि॒त्वा (=महत्तया) ।<br>प्रादे॑वीर् मा॒यास् स॑हते दु॒रेवाः॒ (=दुरत्ययः) शिशी॑ते॒ (=तीक्ष्णीकरोति) शृङ्गे॒ रक्ष॑से वि॒निक्षे॑ (=विनाशाय) ॥<br><br>उ॒त स्वा॒नासो॑ (=सस्वनाः) दि॒वि ष॑न्त्व॒ग्नेस् ति॒ग्मायु॑धा॒ रक्ष॑से॒ हन्त॒ वा उ॑ ।<br>[मदे॑ (=मदाय) चिदस्य॒ प्ररु॑जन्ति॒ (=भञ्जन्ति), भामा॒ न व॑रन्ते परि॒बाधो॒ अदे॑वीः ॥ ]<br>[[लिङ्गानि - रक्षोघ्नम्]]
[[कवचानि। यथा - रुद्रप]]	मन्त्रः - कवचानि। यथा - रुद्रप्रश्नस्य लघुन्यासः।
[[प्रजनने ब्रह्मा तिष्]]<br>[[लिङ्गानि - रुद्रप्रश्न-लघुन्यासः]]	मन्त्रः - प्रजनने ब्रह्मा तिष्ठतु । पादयोर्-विष्णुस्तिष्ठतु । हस्तयोर्-हरस्तिष्ठतु । बाह्वोरिन्द्रस्तिष्टतु । जठरे﻿‌உअग्निस्तिष्ठतु । हृद॑ये शिवस्तिष्ठतु । कण्ठे वसवस्तिष्ठन्तु । वक्त्रे सरस्वती तिष्ठतु । नासिकयोर्-वायुस्तिष्ठतु । नयनयोश्-चन्द्रादित्यौ तिष्टेताम् । कर्णयोरश्विनौ तिष्टेताम् । ललाटे रुद्रास्तिष्ठन्तु । मूर्थ्न्यादित्यास्तिष्ठन्तु । शिरसि महादेवस्तिष्ठतु । शिखायां वामदेवास्तिष्ठतु । पृष्ठे पिनाकी तिष्ठतु । पुरतः शूली तिष्ठतु । पार्श्ययोः शिवाशङ्करौ तिष्ठेताम् । सर्वतो वायुस्तिष्ठतु । ततो बहिः सर्वतो﻿‌உग्निर्-ज्वालामाला-परिवृतस्तिष्ठतु । सर्वेष्वङ्गेषु सर्वा देवता यथास्थानं तिष्ठन्तु । माग्ं रक्षन्तु ।<br>[[लिङ्गानि - रुद्रप्रश्न-लघुन्यासः]]
[[आब्रह्म॑न् ब्राह्म॒ण]]	मन्त्रः - आब्रह्म॑न् ब्राह्म॒णो ब्र॑ह्मवर्च॒सी जा॑यता॒म्। <br>अस्मिन् रा॒ष्ट्रे रा॑ज॒न्य॑ इष॒व्यः शूरो॑ महार॒थो जा॑याता॒म्। <br>दोग्ध्री॑ धे॒नुर् वोढा॑ ऽन॒ड्वान् आ॒शुः सप्तिः॒ <br>पुर॑न्ध्रिर् योषा॑ जि॒ष्णू र॑थेष्ठाः स॒भेयो॒ युवा <br>ऽस्य यज॑मानस्य वी॒रो जा॑यताम्। <br>निका॒मे नि॑कामे नः प॒र्जन्यो॑ वर्षतु।<br>फ॒लिन्यो॑ न॒ ओष॑धयः पच्यन्तां।<br> योगक्षे॒मो नः॑ कल्पताम् ॥
[[ये दे॒वाः पु॑रः॒सदो॒]]	मन्त्रः - ये दे॒वाः पु॑रः॒सदो॒ ऽग्निने॑त्रा दक्षिण॒सदो॑ य॒मने॑त्राः पश्चा॒त्सदः॑ सवि॒तृने॑त्रा उत्तर॒सदो॒ वरु॑णनेत्रा उपरि॒षदो॒ बृह॒स्पति॑नेत्रा रक्षो॒हण॒स्ते नः॑ पान्तु॒ ते नो॑ ऽवन्तु॒ तेभ्यो॑ नम॒स् तेभ्यः॒ स्वाहा॥
[[नमो॒ ब्रह्म॑णे॒ नमो॑]]	मन्त्रः - नमो॒ ब्रह्म॑णे॒ नमो॑ अस्त्व॒ग्नये॒ नमः॑ पृथि॒व्यै नम॒ ओष॑धीभ्यः ।<br>नमो॑ वा॒चे नमो॑ वा॒चस्पत॑ये॒ विष्ण॑वे बृह॒ते क॑रोमि ॥
[[ॐ अ॒हं रु॒द्रेभि॒र्व]]<br>[[लिङ्गानि - देवी-सूक्तम्]]	मन्त्रः - ॐ अ॒हं रु॒द्रेभि॒र्वसु॑भिश्चराम्य॒हमा॑दि॒त्यैरु॒त वि॒श्वदे॑वैः ।<br>अ॒हं मि॒त्रावरु॑णो॒भा बि॑भर्म्य॒हमि॑न्द्रा॒ग्नी अ॒हम॒श्विनो॒भा ॥ १॥<br><br>अ॒हं सोम॑माह॒नसं॑ बिभर्म्य॒हं त्वष्टा॑रमु॒त पू॒षणं॒ भगम्॑ ।<br>अ॒हं द॑धामि॒ द्रवि॑णं ह॒विष्म॑ते सुप्रा॒व्ये॒ ए॒ ३॒॑ यज॑मानाय सुन्व॒ते ॥ २॥<br><br>अ॒हं राष्ट्री॑ सं॒गम॑नी॒ वसू॑नां चिकि॒तुषी॑ प्रथ॒मा य॒ज्ञिया॑नाम् ।<br>तां मा॑ दे॒वा व्य॑दधुः पुरु॒त्रा भूरि॑स्थात्रां॒ भूर्या॑ वे॒शयन्॑तीम् ॥ ३॥<br><br>मया॒ सोऽअन्न॑मत्ति॒ यो वि॒पश्य॑ति॒ यः प्राणि॑ति॒ य ईं॑ शृ॒णोत्यु॒क्तम् ।<br>अ॒म॒न्तवो॒मान्त उप॑क्षियन्ति श्रु॒धिश्रु॑त श्रद्धि॒वं ते॑ वदामि ॥ ४॥<br><br>अ॒हमे॒व स्व॒यमि॒दं व॑दामि॒ जुष्टं॑ दे॒वेभि॑रु॒त मानु॑षेभिः ।<br>यं का॒मये॒ तं त॑मु॒ग्रं कृ॑णोमि॒ तं ब्र॒ह्माणं॒ तमृषिं॒ तं सु॑मे॒धाम् ॥ ५॥<br><br>अ॒हं रु॒द्राय॒ धनु॒रात॑नोमि ब्रह्म॒द्विषे॒ शर॑वे॒हन्त॒ वा उ॑ ।<br>अ॒हं जना॑य स॒मदं॑ कृणोम्य॒हं द्यावा॑पृथि॒वी आवि॑वेश ॥ ६॥<br><br>अ॒हं सु॑वे पि॒तर॑मस्य मू॒र्धन् मम॒ योनि॑र॒प्स्व (अ॒) १॒॑न्तः स॑मु॒द्रे ।<br>ततो॒ विति॑ष्ठे॒ भुव॒नानु॒ विश्वो॒ तामूं द्यां व॒र्ष्मणोप॑स्पृशामि ॥ ७॥<br><br>अ॒हमे॒व वात॑ऽइव॒ प्रवा॑म्या॒रभ॑माणा॒ भुव॑नानि॒ विश्वा॑ ।<br>प॒रो दि॒वा प॒रए॒ना पृ॑थि॒व्यै ताव॑ती महि॒ना सम्ब॑भूव ॥ ८॥<br><br><br>[[लिङ्गानि - देवी-सूक्तम्]]
[[इन्द्रा॑य त्वा॒ तेज॑]]	मन्त्रः - इन्द्रा॑य त्वा॒ तेज॑स्वते॒ तेज॑स्वन्तꣳ श्रीणामि ।<br>इन्द्रा॑य॒ त्वौज॑स्वत॒ ओज॑स्वन्तꣳ श्रीणामि ।<br>इन्द्रा॑य त्वा॒ पय॑स्वते॒ पय॑स्वन्तꣳ श्रीणामि ।<br>इन्द्रा॑य त्वाऽऽयु॑ष्मत॒  आयु॑ष्मन्तꣳ श्रीणामि ।<br>तेजो॑ऽसि । तत्ते॒ प्रय॑च्छामि ।  तेज॑स्वदस्तु मे॒ मुखम्॑ ।<br>तेज॑स्व॒च्छिरो॑ अस्तु मे । तेज॑स्वान् वि॒श्वतः॑ प्र॒त्यङ् ।<br>तेज॑सा॒ सम्पि॑पृग्धि मा ।<br>ओजो॑ऽसि ।  तत्ते॒ प्रय॑च्छामि ।  ओज॑स्वदस्तु मे॒ मुखम्॑ ।<br>ओज॑स्व॒च्छिरो॑ अस्तु मे । ओज॑स्वान् वि॒श्वतः॑ प्र॒त्यङ् ।<br>ओज॑सा॒ सम्पि॑पृग्धि मा ।<br>पयो॑ऽसि ।  तत्ते॒ प्रय॑च्छामि ।  पय॑स्वदस्तु मे॒ मुखम्॑ ।<br>पय॑स्व॒च्छिरो॑ अस्तु मे । पय॑स्वान् वि॒श्वतः॑ प्र॒त्यङ् ।<br>पय॑सा॒ सम्पि॑पृग्धि मा ।<br>आयु॑रसि ।  तत्ते॒ प्रय॑च्छामि ।  आयु॑ष्मदस्तु मे॒ मुखम्॑ ।<br>आयु॑ष्म॒च्छिरो॑ अस्तु मे । आयु॑ष्मान् वि॒श्वतः॑ प्र॒त्यङ् ।<br>आयु॑षा॒ सम्पि॑पृग्धि मा ।
[[दे॒वस्य॑ त्वा सवि॒तु]]	मन्त्रः - दे॒वस्य॑ त्वा सवि॒तुः प्र॑स॒वे । अ॒श्विनो॑र्बा॒हुभ्या॑म् । पू॒ष्णो हस्ता॑भ्याम् ।
[[<br>भू॒तं भव्यं॑ भवि॒ष्]]	मन्त्रः - <br>भू॒तं भव्यं॑ भवि॒ष्यद्वष॒ट्स्वाहा॒ नम॒ ऋक्साम॒यजु॒र्वष॒ट्स्वाहा॒ नमो॑<br>गाय॒त्रीत्रि॒ष्टुप्जग॑ती॒वष॒ट्स्वाहा॒ नमः॑ पृथि॒व्य॑न्तरि॑क्षम् द्यौर्वष॒ट्स्वाहा॒<br>नमो॒ऽग्निर्वा॒युः सूर्यो॒ वष॒ट्स्वाहा॒ नमः॑ प्रा॒णो व्या॒नो॑ऽपा॒नो वष॒ट्स्वाहा॒<br>नमोऽन्नं॑ कृ॒षिर्वृष्टि॒र्वष॒ट्स्वाहा॒ नमः॑ पि॒ता पु॒त्रः पौत्रो॒ वष॒ट्स्वाहा॒ नमो॒<br>भूर्भुवः॒ सुव॒र्वष॒ट्स्वाहा॒ नमः॑ ।
[[आपो॒ वा इ॒दꣳ सर्वं॒ ]]	मन्त्रः - आपो॒ वा इ॒दꣳ सर्वं॒ विश्वा॑ भू॒तान्यापः॑ प्रा॒णा वा आपः॑<br>प॒शव॒ आपोऽन्न॒मापोऽमृ॑त॒मापः॑ स॒म्राडापो॑ वि॒राडापः॑<br>स्व॒राडाप॒श्छन्दा॒ꣳ॒स्यापो॒ ज्योती॒ꣳ॒ष्यापो॒<br>यजू॒ꣳ॒ष्याप॑स्स॒त्यमाप॒स्सर्वा॑ दे॒वता॒ आपो॒<br>भूर्भुव॒स्सुव॒राप॒ ॐ ॥
[[तै॰सं॰१॰३॰२?]]<br>[[लिङ्गानि - विष्णु-रक्षोहा]]	मन्त्रः - तै॰सं॰१॰३॰२?<br>[[लिङ्गानि - विष्णु-रक्षोहा]]
[[नमो॑ अस्तु स॒र्पेभ्य]]	मन्त्रः - नमो॑ अस्तु स॒र्पेभ्यो॒ ये के च॑ पृथि॒वीमनु॑ ।<br>ये अ॒न्तरि॑क्षे॒ ये दि॒वि  तेभ्यः॑ स॒र्पेभ्यो॒ नमः॑ ॥<br><br>ये॑ऽदो रो॑चने दि॒वो ये वा॒ सूर्य॑स्य र॒श्मिषु॑ ।<br>येषा॑म॒प्सु सदः॑ कृ॒मं तेभ्यः॑ स॒र्पेभ्यो॒ नमः॑ ॥<br><br>या इष॑वो यातु॒धाना॑नां॒ ये वा॒ वन॒स्पती॒ꣳ॒रनु॑ ।<br>ये वा॑ऽव॒टेषु॒ शेर॑ते॒ तेभ्यः॑ स॒र्पेभ्यो॒ नमः॑ ॥
[[ त्र्य॑म्बकं यजामहे ]]	मन्त्रः -  त्र्य॑म्बकं यजामहे <br>सु॒गन्धिं॑ पुष्टि॒वर्ध॑नम्।<br>उ॒र्वा॒रु॒कमि॑व॒ बन्ध॑नान्<br>मृ॒त्योर्मु॑क्षीय॒ मामृता॑त्॥
[[ये ते सहस्रमयुतं पाश]]	मन्त्रः - ये ते सहस्रमयुतं पाशाः ॰
[[यमाय धर्मराजाय मृत्य]]	मन्त्रः - यमाय धर्मराजाय मृत्यवेचान्तकायच<br>वैवस्वताय कालाय सर्वभूतक्षयायच<br>औदुम्बराय दध्राय नीलाय परमेष्ठिने<br>वृकोदराय चित्राय चित्रगुप्तायवै नम:।<br>चित्रगुप्तायवै नमः ओं नम इति ॥
[[रामं स्कन्दम्…]]	मन्त्रः - रामं स्कन्दम्…
[[नैकदुर्गविजेतारम्…।<br>]]	मन्त्रः - नैकदुर्गविजेतारम्…।<br>राजमुद्रा - प्रातिपच्चन्द्रलेखेव …
[[स्वकृतपद्यम्<br>]]	मन्त्रः - स्वकृतपद्यम्
[[अ॒हम॑स्मि प्रथम॒जा (]]<br>[[लिङ्गानि - अहमस्मि प्रत्यमजाः]]	मन्त्रः - अ॒हम॑स्मि प्रथम॒जा (=प्रथमजनयिता) ऋ॒तस्य॑ (=यज्ञस्य) । पूर्वं॑ दे॒वेभ्यो॑ अ॒मृत॑स्य॒  नाभिः॑ ।<br>यो मा॒ ददा॑ति॒ स इदे॒व माऽऽवाः॑ (=आवृणोति)। अ॒हमन्न॒मन्न॑म॒दन्त॑मद्मि {=अदातारम् अन्नीभूतम्}।<br>पूर्व॑म॒ग्नेरपि॑ दह॒त्यन्न॑म् {अदातारम्}। य॒त्तो (=तौ ऽदाता, दाता च) हा॑सते अहमुत्त॒रेषु॑ ।<br>व्यात्त॑मस्य (=देवस्य)  प॒शव॑स् (=ये ऽदातारस् तान्प्रति) सु॒जम्भम्॑ । पश्य॑न्ति॒ धीरा॒ प्रच॑रन्ति॒ पाकाः॑ (=मूढाः) ।<br>जहा॑म्य॒न्यन् न ज॑हाम्य॒न्यम् । अ॒हमन्नं॒ वश॒मिच्च॑रामि ।<br>{भोगदानयोस्} स॒मा॒नम् अर्थं॒ पर्ये॑मि भुं॒जत् (=पालयन्) । को मामन्नं॑ मनु॒ष्यो॑ दयेत (=रक्षेत् / निवारयेत्) ।<br>परा॑के॒ अन्नं॒ निहि॑तं लो॒क ए॒तत् । विश्वै॑र्दे॒वैः पि॒तृभि॑र्गु॒प्तमन्नम्॑ ।<br>यद॒द्यते॑ लु॒प्यते॒ यत्प॑रो॒प्यते॑ (=बहिस्त्यज्यते) {अस्मिल्ँ लोके} । श॒त॒त॒मी (=.०१) सा त॒नूर्मे॑ बभूव ।<br>म॒हान्तौ॑ च॒रू (=कुम्भौ) स॑कृद् दु॒ग्धेन॑ पप्रौ । दिवं॑च पृश्नि (=स्वल्पमपि) पृथि॒वीं च॑ सा॒कम् ।<br>तत्सं॒पिब॑न्तो॒ न मि॑नन्ति (=हिंसन्ति आत्मनः) वे॒धसः॑ । नैतद्भू॒यो भव॑ति॒, नो कनी॑यः {अपि च पर्याप्तः} ।<br>अन्नं॑ प्रा॒णमन्न॑मपा॒नमा॑हुः । अन्नं॑ मृ॒त्युं तमु॑ जी॒वातु॑म् (=जीवनौषधिम्) आहुः ।<br>अन्नं॑ ब्र॒ह्माणो॑ ज॒रसं॑ वदन्ति । अन्न॑माहुः प्र॒जन॑नं प्र॒जाना॑म् ।<br>मोघ॒मन्नं॑ विन्दते॒ अप्र॑चेताः । स॒त्यं ब्र॑वीमि व॒ध इत्स तस्य॑ ।<br>नार्य॒मणं॒ पुष्य॑ति॒ नो सखा॑यम् । केव॑लाघो भवति केव॒लादि ।<br>अ॒हं मे॒घस् त॒नय॒न् वर्ष॑न्नस्मि । माम॑दन्त्य॒हम॑द्य॒न्यान् ।<br>अ॒हꣳसद॒मृतो॑ भवामि । मदा॑दि॒त्या अधि॒ सर्वे॑ तपन्ति ॥<br>[[लिङ्गानि - अहमस्मि प्रत्यमजाः]]
[[<br>ॐ ॥ हिर॑ण्यवर्णां॒ ]]<br>[[लिङ्गानि - श्रीसूक्तम्]]	मन्त्रः - <br>ॐ ॥ हिर॑ण्यवर्णां॒ हरि॑णीं सु॒वर्ण॑रज॒तस्र॑जाम् ।<br>च॒न्द्रां हि॒रण्म॑यीं ल॒क्ष्मीं जात॑वेदो म॒ आव॑ह ॥ १॥<br><br>तां म॒ आव॑ह॒ जात॑वेदो ल॒क्ष्मीमन॑पगा॒मिनी॑म् ।<br>यस्यां॒ हिर॑ण्यं वि॒न्देयं॒ गामश्वं॒ पुरु॑षान॒हम् ॥ २॥<br><br>अ॒श्व॒पू॒र्वां र॑थम॒ध्यां ह॒स्तिना॑दप्र॒बोधि॑नीम् ।<br>श्रियं॑ दे॒वीमुप॑ह्वये॒ श्रीर्मा॑दे॒वीर्जु॑षताम् ॥ ३॥<br><br>कां॒ सो॒स्मि॒तां हिर॑ण्यप्रा॒कारा॑मा॒र्द्रां ज्वल॑न्तीं तृ॒प्तां त॒र्पय॑न्तीम् ।<br>प॒द्मे॒ स्थि॒तां प॒द्मव॑र्णां॒ तामि॒होप॑ह्वये॒ श्रियम् ॥ ४॥<br><br>च॒न्द्रां प्र॑भा॒सां य॒शसा॒ ज्वल॑न्तीं॒ श्रियं॑ लो॒के दे॒वजु॑ष्टामुदा॒राम् ।<br>तां प॒द्मिनी॑मीं॒ शर॑णम॒हं प्रप॑द्येऽल॒क्ष्मीर्मे॑ नश्यतां॒ त्वां वृ॑णे ॥ ५॥<br><br>आ॒दि॒त्यव॑र्णे॒ तप॒सोऽधि॑जा॒तो वन॒स्पति॒स्तव॑ वृ॒क्षोऽथ बि॒ल्वः ।<br>तस्य॒ फला॑नि॒ तप॒सा नु॑दन्तु मा॒यान्त॑रा॒याश्च॑ बा॒ह्या अ॑ल॒क्ष्मीः ॥ ६॥<br><br>उपै॑तु॒ मां दे॑वस॒खः की॒र्तिश्च॒ मणि॑ना स॒ह ।<br>प्रा॒दु॒र्भू॒तोऽस्मि॑ राष्ट्रे॒ऽस्मिन् की॒र्तिमृ॑द्धिं द॒दातु॑ मे ॥ ७॥<br><br>क्षुत्पि॑पा॒साम॑लां ज्ये॒ष्ठाम॑ल॒क्ष्मीं ना॑शया॒म्यहम् ।<br>अभू॑ति॒मस॑मृद्धिं॒ च सर्वां॒ निर्णु॑द मे॒ गृहा॑त् ॥ ८॥<br><br>गं॒ध॒द्वा॒रां दु॑राध॒र्षां॒ नि॒त्यपु॑ष्टां करी॒षिणी॑म् ।<br>ई॒श्वरी॑ꣳ सर्व॑भूता॒नां॒ तामि॒होप॑ह्वये॒ श्रियम् ॥ ९॥<br><br>मन॑सः॒ काम॒माकू॑तिं वा॒चः स॒त्यम॑शीमहि ।<br>प॒शू॒नां रू॒पमन्न॑स्य॒ मयि॒ श्रीः श्र॑यतां॒ यशः॑ ॥ १०॥<br><br>क॒र्दमे॑न प्र॑जाभू॒ता॒ म॒यि॒ सम्भ॑व क॒र्दम ।<br>श्रियं॑ वा॒सय॑ मे कु॒ले मा॒तरं॑ पद्म॒मालि॑नीम् ॥ ११॥<br><br>आपः॑ सृ॒जन्तु॑ स्नि॒ग्धा॒नि॒ चि॒क्ली॒त व॑स मे॒ गृहे ।<br>नि च॑ दे॒वीं मा॒तरं॒ श्रियं॑ वा॒सय॑ मे कु॒ले ॥ १२॥<br><br>आ॒र्द्रां पु॒ष्करि॑णीं पु॒ष्टिं॒ पि॒ङ्ग॒लां प॑द्ममा॒लिनीम् ।<br>च॒न्द्रां हि॒रण्म॑यीं ल॒क्ष्मीं जात॑वेदो म॒ आव॑ह ॥ १३॥<br><br>आ॒र्द्रां यः॒ करि॑णीं य॒ष्टिं॒ सु॒व॒र्णां हे॑ममा॒लिनीम् ।<br>सू॒र्यां हि॒रण्म॑यीं ल॒क्ष्मीं॒ जात॑वेदो म॒ आवह ॥ १४॥<br><br>तां म॒ आव॑ह॒ जात॑वेदो ल॒क्ष्मीमन॑पगा॒मिनी॑म् ।<br>यस्यां॒ हि॑रण्यं॒ प्रभू॑तं॒ गावो॑ दा॒स्योऽश्वा॑न्वि॒न्देयं॒ पुरु॑षान॒हम् ॥ १५॥<br><br>यः शुचिः॒ प्रय॑तो भू॒त्वा जु॒हुया॑दाज्य॒ मन्व॑हम् ।<br>श्रियः॑ प॒ञ्चद॑शर्चं॒ च श्री॒कामः॑ सत॒तं ज॑पेत् ॥ १६॥<br><br>ॐ म॒हा॒दे॒व्यै च॑ वि॒द्महे॑ विष्णुप॒त्नी च॑ धीमहि ।<br>तन्नो॑ लक्ष्मीः प्रचो॒दया॑त् ॥<br><br>      ॥ ॐ शान्तिः॒ शान्तिः॒ शान्तिः॑ ॥<br><br>[[लिङ्गानि - श्रीसूक्तम्]]
[[शं च॑ मे॒ मय॑श्च मे ]]<br>[[लिङ्गानि - चमकम्]]	मन्त्रः - शं च॑ मे॒ मय॑श्च मे प्रि॒यं च॑ मेऽनुका॒मश्च॑ मे॒<br>काम॑श्च मे सौमन॒सश्च॑ मे भ॒द्रं च॑ मे॒ श्रेय॑श्च मे॒<br>वस्य॑श्च मे॒ यश॑श्च मे॒ भग॑श्च मे॒ द्रवि॑णं च मे<br>य॒न्ता च मे ध॒र्ता च मे॒ क्षेम॑श्च मे॒ धृति॑श्च मे॒<br>विश्वं॑ च मे॒ मह॑श्च मे सं॒विच्च॑ मे॒ ज्ञात्रं॑ च मे॒<br><br>सूश्च॑ मे प्र॒सूश्च॑ मे॒ सीरं॑ च मे ल॒यश्च॑ म <br>ऋ॒तं च॑ मे॒ऽमृतं॑ च मेऽय॒क्ष्मं च॒ मेऽना॑मयच्च मेजी॒वातुश्च मे दीर्घायु॒त्वं च॑ मेऽनमि॒त्रं च॒ मेऽभ॑यं च मे<br>सु॒गं च॑ मे॒ शय॑नं च मे सू॒षा च॑ मे सु॒दिनं॑ च मे ॥<br>[[लिङ्गानि - चमकम्]]
[[स मे कामान्॰]]	मन्त्रः - स मे कामान्॰
[[प्रजापते न त्वदेतान्]]	मन्त्रः - प्रजापते न त्वदेतान्यन्यो॰
[[स्वस्ति प्रजाभ्यः॰ क]]	मन्त्रः - स्वस्ति प्रजाभ्यः॰ काले वर्षतु॰ सर्वे भवन्तु सुखिनः॰
[[आपः शान्तिर्॰]]	मन्त्रः - आपः शान्तिर्॰
[[प्रा॒तर॒ग्निं प्रा॒त]]<br>[[लिङ्गानि - भाग्य-सूक्तम्, भग-सूक्तम्]]	मन्त्रः - प्रा॒तर॒ग्निं प्रा॒तरिन्द्रं॑ हवामहे प्रा॒तर् मि॒त्रावरु॑णा प्रा॒तर॒श्विना॑ ।<br>प्रा॒तर् भगं॑ पू॒षणं॒ ब्रह्म॑ण॒स्पतिं॑ प्रा॒तः सोम॑मु॒त रु॒द्रं हु॑वेम ॥१॥<br>प्रा॒त॒र्जितं॒ (=जयशीलं) भग॑मु॒ग्रं हु॑वेम व॒यं पु॒त्रमदि॑ते॒र्यो वि॑ध॒र्ता  (=विश्वधारकः)।<br>आ॒ध्रश्चि॒द् (=दरिद्रोऽपि) यं मन्य॑मानस् तु॒रश्चि॒द् (=त्वरमाणो) राजा॑चि॒द् यं भगं॑ भ॒क्षी(=भजामी)त्याह॑ ॥२॥<br>भग॒ प्रणे॑त॒र्भग॒ सत्य॑राधो॒ भगे॒मां धिय॒मुद॑वा॒ (=रक्ष) दद॑न् नः ।<br>भग॒ प्र णो॑ जनय॒ गोभि॒रश्वै॒र् भग॒ प्र नृभि॑र् नृ॒वन्त॑ः स्याम ॥३॥<br>उ॒तेदानीं॒ भग॑वन्तः स्यामो॒त प्र॑पि॒त्व (=सायङ्काले) उ॒त मध्ये॒ अह्ना॑म् ।<br>उ॒तोदि॑ता मघव॒न्त् सूर्य॑स्य व॒यं दे॒वानां॑ सुम॒तौ स्या॑म ॥४॥<br>भग॑ ए॒व भग॑वाँ अस्तु देवा॒स्तेन॑ व॒यं भग॑वन्तः स्याम ।<br>तं त्वा॑ भग॒ सर्व॒ इज् जो॑हवीमि॒ स नो॑ भग पुर ए॒ता भ॑वे॒ह ॥५॥<br>सम॑ध्व॒रायो॒षसो॑ नमन्त दधि॒क्रावे॑व॒ (=अश्वेव) शुच॑ये प॒दाय॑ {अग्निनिष्पत्ताव् आक्रमणे}।<br>अ॒र्वा॒ची॒नं (=अस्मदभिमुखम्) व॑सु॒विदं॒ (=धनलब्धारं) भगं॑ नो॒ रथ॑मि॒वाश्वा॑ वा॒जिन॒ आ व॑हन्तु ॥६॥<br><br>अश्वा॑वती॒र् गोम॑तीर् न उ॒षासो॑ वी॒रव॑ती॒स् सद॑म् उच्छन्तु (=प्रभातं कुर्वन्तु) भ॒द्राः । <br>घृ॒तं दुहा॑ना वि॒श्वतः॒ प्रपी॑ना (=आप्यायन्त्यः) यू॒यं पा॑त स्व॒स्तिभि॒स् सदा॑ नः ॥७॥<br>[[लिङ्गानि - भाग्य-सूक्तम्, भग-सूक्तम्]]
[[युक्तियुक्तं वचो॰]]	मन्त्रः - युक्तियुक्तं वचो॰
[[AshvalAysna is crypt]]	मन्त्रः - AshvalAysna is cryptic.<br><br>सं पू॑षन्वि॒दुषा॑ नय॒ यो अञ्ज॑सानु॒शास॑ति ।<br>य ए॒वेदमिति॒ ब्रव॑त् ॥ ६.०५४.०१<br>समु॑ पू॒ष्णा ग॑मेमहि॒ यो गृ॒हाँ अ॑भि॒शास॑ति ।<br>इ॒म ए॒वेति॑ च॒ ब्रव॑त् ॥ ६.०५४.०२<br>पू॒ष्णश्च॒क्रं न रि॑ष्यति॒ न कोशोऽव॑ पद्यते ।<br>नो अ॑स्य व्यथते प॒विः ॥ ६.०५४.०३<br>यो अ॑स्मै ह॒विषावि॑ध॒न्न तं पू॒षापि॑ मृष्यते ।<br>प्र॒थ॒मो वि॑न्दते॒ वसु॑ ॥ ६.०५४.०४<br>पू॒षा गा अन्वे॑तु नः पू॒षा र॑क्ष॒त्वर्व॑तः ।<br>पू॒षा वाजं॑ सनोतु नः ॥ ६.०५४.०५<br>पूष॒न्ननु॒ प्र गा इ॑हि॒ यज॑मानस्य सुन्व॒तः ।<br>अ॒स्माकं॑ स्तुव॒तामु॒त ॥ ६.०५४.०६<br>माकि॑र्नेश॒न्माकीं॑ रिष॒न्माकीं॒ सं शा॑रि॒ केव॑टे ।<br>अथारि॑ष्टाभि॒रा ग॑हि ॥ ६.०५४.०७<br>शृ॒ण्वन्तं॑ पू॒षणं॑ व॒यमिर्य॒मन॑ष्टवेदसम् ।<br>ईशा॑नं रा॒य ई॑महे ॥ ६.०५४.०८<br>पूष॒न्तव॑ व्र॒ते व॒यं न रि॑ष्येम॒ कदा॑ च॒न ।<br>स्तो॒तार॑स्त इ॒ह स्म॑सि ॥ ६.०५४.०९<br>परि॑ पू॒षा प॒रस्ता॒द्धस्तं॑ दधातु॒ दक्षि॑णम् ।<br>पुन॑र्नो न॒ष्टमाज॑तु ॥ ६.०५४.१०
[[]]<br>[[लिङ्गानि - मार्ताण्ड-भैरवः]]	मन्त्रः - <br>[[लिङ्गानि - मार्ताण्ड-भैरवः]]
[[manastoke <br>mana ekas]]<br>[[लिङ्गानि - मानस्तोके]]	मन्त्रः - manastoke <br>mana ekasmin 8.45.34<br>[[लिङ्गानि - मानस्तोके]]
[[ॐ ह्रीं क्लीं गं नमस]]	मन्त्रः - ॐ ह्रीं क्लीं गं नमस्ते गणपतये वरवरद<br>सोमदत्तस्य देवदत्तं वशमानय<br>गं क्लीं ह्रीं ॐ स्वाहा
[[क्लीं कृष्णाय गोविन्]]	मन्त्रः - क्लीं कृष्णाय गोविन्दाय गोपी-जन-वल्लभाय स्वाहा ।
[[ब्रह्म॑णा त्वा शपामि]]	मन्त्रः - ब्रह्म॑णा त्वा शपामि । ब्रह्म॑णस्त्वा श॒पथे॑न शपामि । घो॒रेण॑ त्वा॒ भृगू॑णा॒ञ्चक्षु॑षा॒ प्रेक्षे । रौ॒द्रेण॒ त्वाङ्गि॑रसां॒ मन॑सा द्ध्यायामि । अ॒घस्य॑ त्वा॒ धार॑या विद्ध्यामि । अध॑रो॒ मत्प॑द्यस्वाऽसौ ।
[[॥ ॐ नमो भगवते॑ रुद्र]]<br>[[लिङ्गानि - नमकम्, रुद्र-प्रश्नः]]	मन्त्रः - ॥ ॐ नमो भगवते॑ रुद्रा॒य ॥<br><br>ॐ नम॑स्ते रुद्र म॒न्यव॑ उ॒तोत॒ इष॑वे॒ नमः॑।<br>नम॑स्ते अस्तु॒ धन्व॑ने बा॒हुभ्या॑मु॒त ते॒ नमः॑॥<br><br>या त॒ इषुः॑ शि॒वत॑मा शि॒वम् ब॒भूव॑ ते॒ धनुः॑।<br>शि॒वा श॑र॒व्या॑ या तव॒ तया॑ नो रुद्र मृडय॥<br><br>या ते॑ रुद्र शि॒वा त॒नूरघो॒राऽपा॑पकाशिनी ।<br>तया॑ नस्त॒नुवा॒ शन्त॑मया॒ गिरि॑शन्ता॒भिचा॑कशीहि॥<br><br>यामिषुं॑ गिरिशंत॒ हस्ते॒ बिभ॒र्ष्यस्त॑वे।<br>शि॒वां गि॑रित्र॒ तां कु॑रु॒ मा हिꣳ॑सीः॒ पुरु॑षं॒ जग॑त् ॥<br><br>शि॒वेन॒ वच॑सा त्वा॒ गिरि॒शाच्छा॑वदामसि ।<br>यथा॑ नः॒ सर्व॒मिज्जग॑दय॒क्ष्मꣳ सु॒मना॒ अस॑त् ॥<br><br>अध्य॑वोचदधिव॒क्ता प्र॑थ॒मो दैव्यो॑ भि॒षक् ।<br>अहीꣳ॑श्च सर्वा॑ञ्ज॒म्भय॒न्त्सर्वा॑श्च यातुधा॒न्यः॑ ॥<br><br>अ॒सौ यस्ता॒म्रो अ॑रु॒ण उ॒त ब॒भ्रुः सु॑म॒ङ्गलः॑ ।<br>ये चे॒माꣳ रु॒द्रा अ॒भितो॑ दि॒क्षु श्रि॒ताः स॑हस्र॒शोऽवै॑षा॒ꣳ॒ हेड॑ ईमहे ॥<br><br>अ॒सौ यो॑ऽव॒सर्प॑ति॒ नील॑ग्रीवो॒ विलो॑हितः ।<br>उ॒तैनं॑ गो॒पा अ॑दृश॒न्न॒दृ॑शन्नुदहा॒र्यः॑ ॥<br><br>उ॒तैनं॒  विश्वा॑ भू॒तानि॒ स दृ॒ष्टो मृ॑डयाति नः ।<br>नमो॑ अस्तु॒ नील॑ग्रीवाय सहस्रा॒क्षाय॑ मीढुषे॑ ॥<br><br>अथो॒ ये अ॑स्य॒ सत्वा॑नो॒ऽहं तेभ्यो॑ऽकर॒न् नमः॑ ।<br>प्रमु॑ञ्च॒ धन्व॑न॒स्त्व-मु॒भयो॒रार्त्नि॑यो॒र्ज्याम् ॥<br><br>याश्च॑ ते॒  हस्त॒ इष॑वः॒ परा॒ ता भ॑गवो वप ।<br>अ॒व॒तत्य॒ धनु॒स्तवꣳ सह॑स्राक्ष॒ शते॑षुधे ॥<br><br>नि॒शीर्य॑ श॒ल्यानां॒ मुखा॑ शि॒वो नः॑ सु॒मना॑ भव ।<br>विज्यं॒ धनुः॑ कप॒र्दिनो॒ विश॑ल्यो॒ बाण॑वाꣳ उ॒त ॥<br><br>अने॑शन्न॒स्येष॑व आ॒भुर॑स्य निष॒ङ्गथिः॑ ।<br>या ते॑ हे॒तिर्मी॑ढुष्टम॒ हस्ते॑ ब॒भूव॑ ते॒ धनुः॑ ॥<br><br>तया॒ऽस्मान् वि॒श्वत॒स्त्वम॑य॒क्ष्मया॒ परि॑ब्भुज ।<br>नम॑स्ते अ॒स्त्वायु॑धा॒याना॑तताय धृ॒ष्णवे॑ ॥<br><br>उ॒भाभ्या॑मु॒त ते॒ नमो॑ बा॒हुभ्या॒म् तव॒ धन्व॑ने ।<br>परि॑ ते॒ धन्व॑नो हे॒तिर॒स्मान्वृ॑णक्तु वि॒श्वतः॑ ॥<br><br>अथो॒ य इ॑षु॒धिस्तवा॒रे अ॒स्मन्निधे॑हि॒ तम् ।<br><br>नम॑स्ते अस्तु भगवन्विश्वेश्व॒राय॑ महादे॒वाय॑ त्र्यम्ब॒काय॑<br>त्रिपुरान्त॒काय॑ त्रिकाग्निका॒लाय॑ कालाग्निरु॒द्राय॑  (क्वचित्  त्रिकालाग्नि)<br>नीलक॒ण्ठाय॑ मृत्युंज॒याय॑ सर्वेश्व॒राय॑<br>सदाशि॒वाय॑ श्रीमन्महादे॒वाय॒ नमः॑ ॥१॥<br><br>नमो॒ हिर॑ण्यबाहवे सेना॒न्ये॑ दि॒शां च॒ पत॑ये॒ नमो॒<br>नमो॑ वृ॒क्षेभ्यो॒ हरि॑केशेभ्यः पशू॒नां पत॑ये॒ नमो॒<br>नमः॑ स॒स्पिञ्ज॑राय॒ त्विषी॑मते पथी॒नां पत॑ये॒ नमो॒<br>नमो॑ बभ्लु॒शाय॑ विव्या॒धिनेऽन्ना॑नां॒ पत॑ये नमो॒<br>नमो॒ हरि॑केशायोपवी॒तिने॑ पु॒ष्टानां॒ पत॑ये नमो॒<br>नमो॑ भ॒वस्य॑ हे॒त्यै जग॑तां॒ पत॑ये॒ नमो॒<br>नमो॑ रु॒द्राया॑तता॒यिने॒ क्षेत्रा॑णां॒ पत॑ये॒ नमो॒<br>नमस्सू॒तायाह॑न्त्याय॒ वना॑नां॒  पत॑ये॒ नमो॒<br>नमो॒ रोहि॑ताय स्थ॒पत॑ये वृ॒क्षाणां॒ पत॑ये॒ नमो॒<br>नमो॑ म॒न्त्रिणे॑ वाणि॒जाय॒ कक्षा॑णां॒ पत॑ये नमो॒<br>नमो॑ भुवं॒तये॑ वारिवस्कृ॒धायौष॑धीनां॒ पत॑ये॒ नमो॒<br>नम॑ उ॒च्चैर्घो॑षायाक्र॒न्दय॑ते पत्ती॒नाम् पत॑ये॒ नमो॒<br>नमः॑ कृत्स्नवी॒ताय॒ धाव॑ते॒ सत्व॑नां॒ पत॑ये॒ नमः॑ ॥२॥<br><br>नमः॒ सह॑मानाय निव्या॒दिन॑ आव्या॒धिनी॑नां॒ पत॑ये॒ नमो॒<br>नमः॑ ककु॒भाय॑ निष॒ङ्गिणे॑ स्ते॒नानां॒ पत॑ये॒ नमो॒<br>नमो॑ निष॒ङ्गिण॑ इषुधि॒मते॒ तस्क॑राणां॒ पत॑ये॒ नमो॒<br>नमो॒ वञ्च॑ते परि॒वञ्च॑ते स्तायू॒नां पत॑ये॒ नमो॒<br>नमो॑ निचे॒रवे॑ परिच॒रायार॑ण्यानां॒ पत॑ये॒ नमो॒<br>नमः॑ सृका॒विभ्यो॒ जिघाꣳ॑सद्भ्यो मुष्ण॒तां पत॑ये॒ नमो॒<br>नमो॑ऽसि॒मद्भ्यो॒ नक्तं॒चर॑द्भ्यः प्रकृ॒न्तानां॒ पत॑ये॒ नमो॒<br>नम॑ उष्णी॒षिने॑ गिरिच॒राय॑ कुलु॒ञ्चानां॒ पत॑ये॒ नमो॒<br>नम॒ इषु॑मद्भ्यो धन्वा॒विभ्य॑श्च वो॒ नमो॒<br>नम॑ आतन्वा॒नेभ्य॑ प्रति॒दधा॑नेभ्यश्च वो॒ नमो॒<br>नम॑ आ॒यच्छ॑द्भ्यो विसृ॒जद्भ्य॑श्च वो॒ नमो॒<br>नमोऽस्य॑द्भ्यो॒ विध्य॑द्भ्यश्च वो॒ नमो॒<br>नम॒ आसी॑नेभ्यः॒ शया॑नेभ्यश्च वो॒ नमो॒<br>नमः॑ स्व॒पद्भ्यो॒ जाग्र॑द्भ्यश्च वो॒ नमो॒<br>नम॒स्तिष्ठ॑द्भ्यो॒ धाव॑द्भ्यश्च वो॒ नमो॒<br>नमः॑ स॒भाभ्यः॑ स॒भाप॑तिभ्यश्च वो॒ नमो॒<br>नमो॒ अश्वे॒भ्योऽश्व॑पतिभ्यश्च वो॒ नमः॑ ॥३॥<br><br>नम॑ आव्य॒धिनी॑भ्यो वि॒विध्य॑न्तीभ्यश्च वो॒ नमो॒<br>नम॒ उग॑णाभ्यस्तृꣳह॒तीभ्य॑श्च वो॒ नमो॒<br>नमो॑ गृ॒त्सेभ्यो॑ गृ॒त्सप॑तिभ्यश्च वो॒ नमो॒<br>नमो॒ व्राते॑भ्यो॒ व्रात॑पतिभ्यश्च वो॒ नमो॒<br>नमो॑ ग॒णेभ्यो॑ ग॒णप॑तिभ्यश्च वो॒ नमो॒<br>नमो॒ विरू॑पेभ्यो वि॒श्वरु॑पेभ्यश्च वो॒ नमो॒<br>नमो॑ म॒हद्भ्यः॑ क्षुल्ल॒केभ्य॑श्च वो॒ नमो॒<br>नमो॑ र॒थिभ्यो॑ऽर॒थेभ्य॑श्च वो॒ नमो॒<br>नमो॒ रथे॑भ्यो॒ रथ॑पतिभ्यश्च वो॒ नमो॒<br>नमः॒ सेना॑भ्यः सेना॒निभ्य॑श्च वो॒ नमो॒<br>नमः॑ क्ष॒त्तृभ्यः॑ संग्रही॒तृभ्य॑श्च वो॒ नमो॒<br>नम॒स्तक्ष॑भ्यो रथका॒रेभ्य॑श्च वो॒ नमो॒<br>नमः॒ कुला॑लेभ्यः क॒र्मारे॑भ्यश्च वो॒ नमो॒<br>नमः॑ पुञ्जिष्टे॑भ्यो निषा॒देभ्य॑श्च वो॒ नमो॒<br>नम॑ इषु॒कृद्भ्यो॑ धन्व॒कृद्भ्य॑श्च वो॒ नमो॒<br>नमो॑ मृग॒युभ्यः॑ श्व॒निभ्य॑श्च वो॒ नमो॒<br>नमः॒ श्वभ्यः॒ श्वप॑तिभ्यश्च वो॒ नमः॑ ॥४॥<br><br>नमो॑ भ॒वाय॑ च रु॒द्राय॑ च॒<br>नमः॑ श॒र्वाय॑ च पशु॒पत॑ये च॒<br>नमो॒ नील॑ग्रीवाय च शिति॒कण्ठा॑य च॒<br>नमः॑ कप॒र्दिने॑ च॒ व्यु॑प्तकेशाय च॒<br>नमः॑ सहस्रा॒क्षाय॑ च श॒तध॑न्वने च॒<br>नमो॑ गिरि॒शाय॑ च शिपिवि॒ष्टाय॑ च॒<br>नमो॑ मी॒ढुष्ट॑माय॒ चेषु॑मते च॒<br>नमो॑ ह्र॒स्वाय॑ च वाम॒नाय॑ च॒<br>नमो॑ बृह॒ते च॒ वर्षी॑यसे च॒<br>नमो॑ वृ॒द्धाय॑ च सं॒वृद्व॑ने च॒<br>नमो॒ अग्रि॑याय च प्रथ॒माय॑ च॒<br>नम॑ आ॒शवे॑ चाजि॒राय॑ च॒<br>नमः॒ शीघ्रि॑याय च॒ शीभ्या॑य च॒<br>नम॑ ऊ॒र्म्या॑य चावस्व॒न्या॑य च॒<br>नमः॑ स्रोत॒स्या॑य च॒ द्वीप्या॑य च ॥५॥<br><br>नमो॑ ज्ये॒ष्ठाय॑ च कनि॒ष्ठाय॑ च॒<br>नमः॑ पूर्व॒जाय॑ चापर॒जाय॑ च॒<br>नमो॑ मध्य॒माय॑ चापग॒ल्भाय॑ च॒<br>नमो॑ जघ॒न्या॑य च॒ बुध्नि॑याय च॒<br>नमः॑ सो॒भ्या॑य च प्रतिस॒र्या॑य च॒<br>नमो॒ याम्या॑य च॒ क्षेम्या॑य च॒<br>नम॑ उर्व॒र्या॑य च॒ खल्या॑य च॒<br>नमः॒ श्लोक्या॑य चाऽवसा॒न्या॑य च॒<br>नमो॒ वन्या॑य च॒ कक्ष्या॑य च॒<br>नमः॑ श्र॒वाय॑ च प्रतिश्र॒वाय॑ च॒<br>नम॑ आ॒शुषे॑णाय चा॒शुर॑थाय च॒<br>नमः॒ शूरा॑य चावभिन्द॒ते च॒<br>नमो॑ व॒र्मिणे॑ च वरू॒थिने॑ च॒<br>नमो॑ बि॒ल्मिने॑ च कव॒चिने॑ च॒<br>नमः॑ श्रु॒ताय॑ च  श्रुतसे॒नाय॑ च ॥ ६॥<br><br>नमो॑ दुन्दु॒भ्या॑य चाहन॒न्या॑य च॒ नमो॑ धृ॒ष्णवे॑ च प्रमृ॒शाय॑ च॒<br>नमो॑ दू॒ताय॑ च॒ प्रहि॑ताय च॒ नमो॑ निष॒ङ्गिणे॑ चेषुधि॒मते॑ च॒<br>नम॑स्ती॒क्ष्णेष॑वे चायु॒धिने॑ च॒ नमः॑ स्वायु॒धाय॑ च सु॒धन्व॑ने च॒<br>नमः॒ स्रुत्या॑य च॒ पथ्या॑य च॒ नमः॑ का॒ट्या॑य च नी॒प्या॑य च॒<br>नमः॒ सूद्या॑य च सर॒स्या॑य च॒ नमो॑ ना॒द्याय॑ च वैश॒न्ताय॑ च॒<br>नमः॒ कूप्या॑य चाव॒ट्या॑य च॒ नमो॒ वर्ष्या॑य चाव॒र्ष्याय॑ च॒<br>नमो॑ मे॒घ्या॑य च विद्यु॒त्या॑य च॒ नम॑ ई॒ध्रिया॑य चात॒प्या॑य च॒<br>नमो॒ वात्या॑य च॒ रेष्मि॑याय च॒ नमो॑ वास्त॒व्या॑य च वास्तु॒पाय॑ च ॥ ७॥<br><br>नमः॒ सोमा॑य च रु॒द्राय॑ च॒ नम॑स्ता॒म्राय॑ चारु॒णाय॑ च॒<br>नमः॑ श॒ङ्गाय॑ च पशु॒पत॑ये च॒ नम॑ उ॒ग्राय॑ च भी॒माय॑ च॒<br>नमो॑ अग्रेव॒धाय॑ च दूरेव॒धाय॑ च॒<br>नमो॑ ह॒न्त्रे च॒ हनी॑यसे च॒ नमो॑ वृ॒क्षेभ्यो॒ हरि॑केशेभ्यो॒<br>नम॑स्ता॒राय॒ नम॑श्शं॒भवे॑ च मयो॒भवे॑ च॒<br>नमः॑ शंक॒राय॑ च मयस्क॒राय॑ च॒<br>नमः॑ शि॒वाय॑  च शि॒वत॑राय च॒<br>नम॒स्तीर्थ्या॑य च॒ कूल्या॑य च॒<br>नमः॑ पा॒र्या॑य चावा॒र्या॑य च॒<br>नमः॑ प्र॒तर॑णाय चो॒त्तर॑णाय च॒<br>नम॑ आता॒र्या॑य चाला॒द्या॑य च॒<br>नमः॒ शष्प्या॑य च॒ फेन्या॑य च॒<br>नमः॑ सिक॒त्या॑य च प्रवा॒ह्या॑य च ॥ ८॥<br><br>नम॑ इरि॒ण्या॑य च प्रप॒थ्या॑य च॒<br>नमः॑ किꣳशि॒लाय च॒ क्षय॑णाय च॒<br>नमः॑ कप॒र्दिने॑ च पुल॒स्तये॑ च॒<br>नमो॒ गोष्ठ्या॑य च॒ गृह्या॑य च॒<br>नम॒स्तल्प्या॑य च॒ गेह्या॑य च॒<br>नमः॑ का॒ट्या॑य च गह्वरे॒ष्ठाय॑ च॒<br>नमो॑ ह्रद॒य्या॑य च निवे॒ष्प्या॑य च॒<br>नमः॑ पाꣳस॒व्या॑य च रज॒स्या॑य च॒<br>नमः॒ शुष्क्या॑य च हरि॒त्या॑य च॒<br>नमो॒ लोप्या॑य चोल॒प्या॑य च॒<br>नम॑ ऊ॒र्व्या॑य च सू॒र्म्या॑य च॒<br>नमः॑ प॒र्ण्या॑य च पर्णश॒द्या॑य च॒<br>नमो॑ऽपगु॒रमा॑णाय चाभिघ्न॒ते च॒<br>नम॑ आख्खिद॒ते च॑ प्रख्खिद॒ते च॒<br>नमो॑ वः किरि॒केभ्यो॑ दे॒वाना॒ꣳ॒ हृद॑येभ्यो॒<br>नमो॑ विक्षीण॒केभ्यो॒ नमो॑ विचिन्व॒त्केभ्यो॒<br>नम॑ आनिर्ह॒तेभ्यो॒ नम॑ आमीव॒त्केभ्यः॑ ॥ ९॥<br><br>द्रापे॒ अन्ध॑सस्पते॒ दरि॑द्र॒न्नील॑लोहित ।<br>ए॒षां पुरु॑षाणामे॒षां प॑शू॒नां मा भेर्माऽरो॒ मो ए॑षां॒<br>किंच॒नाम॑मत् ॥ १०-१॥<br><br>या ते॑ रुद्र शि॒वा त॒नूः शि॒वा वि॒श्वाह॑ भेषजी ।<br>शि॒वा रु॒द्रस्य॑ भेष॒जी तया॑ नो मृड जी॒वसे॑ ॥ १०-२॥<br><br>इ॒माꣳ रु॒द्राय॑ त॒वसे॑ कप॒र्दिने॑ क्ष॒यद्वी॑राय॒ प्रभ॑रामहे म॒तिम्॥<br><br>यथा॑ नः॒ शमस॑द्द्वि॒पदे॒ चतु॑ष्पदे॒ विश्वं॑ पु॒ष्टं ग्रामे॑<br>अ॒स्मिन्नना॑तुरम् ॥ १०-३॥<br><br>मृ॒डा नो॑ रुद्रो॒त नो॒ मय॑स्कृधि क्ष॒यद्वी॑राय॒ नम॑सा विधेम ते ।<br>यच्छं च॒ योश्च॒ मनु॑राय॒जे पि॒ता तद॑श्याम॒ तव॑ रुद्र॒ प्रणी॑तौ ॥ १०-४॥<br><br>मा नो॑ म॒हान्त॑मु॒त मा नो॑ अर्भ॒कं<br>मा न॒ उक्ष॑न्त-मु॒त मा न॑ उक्षि॒तम् ।<br>मा नो॑ऽवधीः पि॒तरं॒ मोत मा॒तरं॑ प्रि॒या मा<br>न॑स्त॒नुवो॑ रुद्र रीरिषः ॥ १०-५॥<br><br>मान॑स्तो॒के तन॑ये॒ मा न॒ आयु॑षि॒ मा नो॒ गोषु॒<br>मा नो॒ अश्वे॑षु रीरिषः ।<br>वी॒रान्मा नो॑ रुद्र भामि॒तोऽव॑धी-र्ह॒विष्म॑न्तो॒<br>नम॑सा विधेम ते ॥ १०-६॥<br><br>आ॒रात्ते॑ गो॒घ्न उ॒त पू॑रुष॒घ्ने क्ष॒यद्वी॑राय<br>सु॒म्नम॒स्मे ते॑ अस्तु ।<br>रक्षा॑ च नो॒ अधि॑ च देव ब्रू॒ह्यधा॑ च नः॒<br>शर्म॑ यच्छ द्वि॒बर्हाः॑ ॥ १०-७॥<br><br>स्तु॒हि श्रु॒तं ग॑र्त॒सदं॒ युवा॑नं मृ॒गन्न भी॒म-मु॑पह॒त्नुमु॒ग्रम् ।<br>मृ॒डा ज॑रि॒त्रे रु॑द्र॒ स्तवा॑नो अ॒न्यन्ते॑<br>अ॒स्मन्निव॑पन्तु॒ सेनाः॑ ॥ १०-८॥<br><br>परि॑णो रु॒द्रस्य॑ हे॒तिर्वृ॑णक्तु॒ परि॑ त्वे॒षस्य॑ दुर्म॒तिर॑घा॒योः ।<br>अव॑ स्थि॒रा म॒घव॑द्भ्यस्तनुष्व॒ मीढ्व॑स्तो॒काय॒<br>तन॑याय मृउडय ॥ १०-९॥<br><br>मीढु॑ष्टम॒ शिव॑तम शि॒वो नः॑ सु॒मना॑ भव ।<br>प॒र॒मे वृ॒क्ष आयु॑धन्नि॒धाय॒ कृत्तिं॒ वसा॑न॒<br>आच॑र॒ पिना॑कं॒ बिभ्र॒दाग॑हि ॥ १०-१०॥<br><br>विकि॑रिद॒ विलो॑हित॒ नम॑स्ते अस्तु भगवः ।<br>यास्ते॑ स॒हस्रꣳ॑ हे॒तयो॒न्यम॒स्मन्निव॑पन्तु॒ ताः ॥ १०-११॥<br><br>स॒हस्रा॑णि सहस्र॒धा बा॑हु॒वोस्तव॑ हे॒तयः॑ ।<br>तासा॒मीशा॑नो भगवः परा॒चीना॒ मुखा॑ कृधि ॥ १०-१२॥<br><br>स॒हस्रा॑णि सहस्र॒शो ये रु॒द्रा अधि॒ भूम्या॑म् ।<br>तेषाꣳ॑ सहस्रयोज॒नेऽव॒धन्वा॑नि तन्मसि ॥ ११-१॥<br><br>अ॒स्मिन् म॑ह॒त्य॑र्ण॒वे॑ऽन्तरि॑क्षे भ॒वा अधि॑ ॥ ११-२॥<br><br>नील॑ग्रीवाः शिति॒कण्ठाः॑ श॒र्वा अ॒धः क्ष॑माच॒राः ॥ ११-३॥<br><br>नील॑ग्रीवाः शिति॒कण्ठा॒ दिवꣳ॑ रु॒द्रा उप॑श्रिताः ॥ ११-४॥<br><br>ये वृ॒क्षेषु॑ स॒स्पिंज॑रा॒ नील॑ग्रीवा॒ विलो॑हिताः ॥ ११-५॥<br><br>ये भू॒ताना॒मधि॑पतयो विशि॒खासः॑ कप॒र्दिनः॑ ॥ ११-६॥<br><br>ये अन्ने॑षु वि॒विध्य॑न्ति॒ पात्रे॑षु॒ पिब॑तो॒ जनान्॑ ॥ ११-७॥<br><br>ये प॒थां प॑थि॒रक्ष॑य ऐलबृ॒दा य॒व्युधः॑ ॥ ११-८॥<br><br>ये ती॒र्थानि॑ प्र॒चर॑न्ति सृ॒काव॑न्तो निष॒ङ्गिणः॑ ॥ ११-९॥<br><br>य ए॒ताव॑न्तश्च॒ भूयाꣳ॑सश्च॒ दिशो॑ रु॒द्रा वि॑तस्थि॒रे<br>तेषाꣳ॑ सहस्र-योज॒नेऽव॒धन्वा॑नि तन्मसि ॥ ११-१०॥<br><br>नमो॑ रु॒द्रेभ्यो॒ ये पृ॑थि॒व्यां ये॑ऽन्तरि॑क्षे॒<br>ये दि॒वि येषा॒मन्नं॒ वातो॑ व॒र्षमिष॑व॒स्तेभ्यो॒ दश॒<br>प्राची॒र्दश॑ दक्षि॒णा दश॑ प्र॒तीची॒र्दशोदी॑चीर्दशो॒र्ध्वास्तेभ्यो॒<br>नम॒स्ते नो॑ मृडयन्तु॒ ते यं द्वि॒ष्मो यश्च॑ नो॒ द्वेष्टि॒<br>तं वो॒ जम्भे॑ दधामि ॥ ११-११॥<br><br>[[लिङ्गानि - नमकम्, रुद्र-प्रश्नः]]
[[नीडोल्लासः परमः। वयन]]	मन्त्रः - नीडोल्लासः परमः। वयन् तत्र कुशलाः॥
[[जीवने कलहस् स्वाभविक]]	मन्त्रः - जीवने कलहस् स्वाभविकः।
[[संस॒मिद्यु॑वसे वृष॒न]]<br>[[लिङ्गानि - संगच्छध्वम्]]	मन्त्रः - संस॒मिद्यु॑वसे वृष॒न्नग्ने॒ विश्वा॑न्य॒र्य आ । इ॒ळस्प॒दे समि॑ध्यसे॒ स नो॒ वसू॒न्या भ॑र ॥१॥<br>सं ग॑च्छध्वं॒ सं व॑दध्वं॒ सं वो॒ मनां॑सि जानताम् । दे॒वा भा॒गं यथा॒ पूर्वे॑ संजाना॒ना उ॒पास॑ते ॥२॥<br>स॒मा॒नो मन्त्र॒: समि॑तिः समा॒नी स॑मा॒नं मन॑: स॒ह चि॒त्तमे॑षाम् ।<br>स॒मा॒नं मन्त्र॑म॒भि म॑न्त्रये वः समा॒नेन॑ वो ह॒विषा॑ जुहोमि ॥३॥<br>स॒मा॒नी व॒ आकू॑तिः समा॒ना हृद॑यानि वः । स॒मा॒नम॑स्तु वो॒ मनो॒ यथा॑ व॒: सुस॒हास॑ति ॥४॥ <br>[[लिङ्गानि - संगच्छध्वम्]]
[[शुभं करोति कल्याणमार]]	मन्त्रः - शुभं करोति कल्याणमारोग्यं धनसम्पद:। <br>शत्रुबुद्धिविनाशाय दीपज्योतिर्नमोऽस्तुते॥
[[ब्रह्मार्पणं ब्रह्म ]]	मन्त्रः - ब्रह्मार्पणं ब्रह्म हविः ब्रह्माग्नौ ब्रह्मणा हुतम्<br> ब्रह्मैव तेन गन्तव्यं ब्रह्मकर्मसमाधिना ॥
[[अहं वैश्वानरो भूत्वा]]	मन्त्रः - अहं वैश्वानरो भूत्वा प्राणिनां देहमाश्रितः। प्राणापानसमायुक्तः पचाम्यन्नं चतुर्विधम्।।
[[अन्नपूर्णे सदापूर्णे]]	मन्त्रः - अन्नपूर्णे सदापूर्णे शंकरप्राणवल्लभे। ज्ञानवैराग्यसिद्ध्यर्थं भिक्षां देहि च पार्वति।।
[[पृ॒थि॒वी शान्ति॑र् अ]]<br>[[लिङ्गानि - शान्तिरेव शान्तिः]]	मन्त्रः - पृ॒थि॒वी शान्ति॑र् अ॒न्तरि॑क्ष॒ँ शान्ति॒र् द्यौश् शान्ति॒र्। <br>दिश॒श् शान्ति॑र् अवान्तरदि॒शश् शान्ति॑र् <br>अ॒ग्निश् शान्ति॑र् वा॒युश् शान्ति॑र् <br>आदि॒त्यश् शान्ति॑श् च॒न्द्रमा॒श् शान्ति॒र् नक्ष॑त्राणि॒ शान्ति॒र् <br>आप॒श् शान्ति॒र् ओष॑धय॒श् शान्ति॒र् वन॒स्पत॑य॒श् शान्ति॒र् <br>गौश्शान्ति॑र् अ॒जा शान्ति॒र् अश्व॒श् शान्ति॒ः पुरु॑ष॒श् शान्ति॒र् <br>ब्रह्म॒ शान्ति॑र् ब्राह्म॒णश् शान्ति॒श्<br>शान्ति॑रे॒व शान्ति॒श् शान्ति॑र् मे अस्तु॒ शान्तिः॑ । <br>[[लिङ्गानि - शान्तिरेव शान्तिः]]
[[ये अ॒र्वाङु॒त वा॑ पु]]	मन्त्रः - ये अ॒र्वाङु॒त वा॑ पुरा॒णे <br>वे॒दव्विँ॒द्वाँस॑म॒भितो॑ वदन्त्य् <br>आदि॒त्यमे॒व ते परि॑वदन्ति॒।<br>सर्वे॑ अ॒ग्निन् द्वि॒तीय॑न् तृ॒तीय॑ञ्च<br>ह॒ँसमिति॒ याव॑ती॒र्वै दे॒वता॒स्<br>तास्सर्वा॑ वेद॒विदि॑ ब्राह्म॒णे व॑सन्ति॒<br>तस्मा॑ ब्राह्म॒णेभ्यो॑ वेद॒विद्भ्यो॑ दि॒वेदि॑वे॒ नम॑स्कुर्या॒न्।<br>नाश्ली॒लङ्की॑र्तयेद्। ए॒ता ए॒व दे॒वताः॑  प्रीणाति ।
[[आपं॑ त्वाग्ने॒<br>मन॒सा]]<br>[[लिङ्गानि - अग्न्याप्तिः]]	मन्त्रः - आपं॑ त्वाग्ने॒<br>मन॒सापं॑ त्वाग्ने॒<br>तप॒सापं॑ त्वाग्ने<br>दी॒ख्षयापं॑ त्वाग्न<br>उप॒सद्भि॒रापं॑ त्वाग्ने<br>सु॒त्ययापं॑ त्वाग्ने॒<br>दख्षि॑णाभि॒रापं॑ त्वाग्ने<br>ऽवभृ॒थेनापं॑ त्वाग्ने<br>व॒शयापं॑ त्वाग्ने<br><br>स्वगाका॒रेणेत्या॑है॒षा वा अ॒ग्नेराप्ति॒स्तयै॒वैन॑माप्नोति ।।<br>[[लिङ्गानि - अग्न्याप्तिः]]
[[सु॒प॒र्णोऽसि ग॒रुत्म]]	मन्त्रः - सु॒प॒र्णोऽसि ग॒रुत्मा॑न्। <br>त्रि॒वृत्ते॑ शिरो॑। <br>गाय॒त्रं चक्षुः॒। स्तोम॑ आ॒त्मा। साम॑ ते त॒नूर् वा॑दे॒व्यम्, बृ॑हद्रथन्त॒रे प॒क्षौ। <br>य॑ज्ञाय॒ज्ञिय॒म्पुच्छं॒, छन्दा॒ँस्यङ्गा॑नि॒। धिष्णि॑याः श॒फा॒, यजूँ॑षि॒ नाम॑ सु॒प॒र्णो॑ऽसि। ग॒रुत्मा॒न्दिवं॑ गच्छ॒ सुवः॑ पत ।।
[[नमो॑ वा॒चे या चो॑दि॒]]	मन्त्रः - नमो॑ वा॒चे या चो॑दि॒ता, या चानु॑दिता॒, <br>तस्यै॑ वा॒चे नमो॒ नमो॑ वा॒चे नमो॑ वा॒चस्पत॑ये॒,<br> नम॒ ऋषि॑भ्यो मन्त्र॒कृद्भ्यो॒ मन्त्र॑पतिभ्यो॒,<br> मा मामृष॑यो मन्त्र॒कृतो॑ मन्त्र॒पत॑यः॒ परा॑दु॒र्, <br>माऽहमृषी॑न्मन्त्र॒कृतो॑ मन्त्र॒पती॒न् परा॑दां,<br>वैश्वदे॒वीं वाच॑मुद्यासꣳ, शि॒वामद॑स्तां॒ जुष्टां॑ दे॒वेभ्यः॒।<br>शर्म॑ मे॒ द्यौः, शर्म॑ पृथि॒वी, शर्म॒ विश्व॑मि॒दं जग॑त् । <br>शर्म॑ च॒न्द्रश्च॒ सूर्य॑श्च॒ शर्म॑ ब्रह्मप्रजाप॒ती ।<br>भू॒तं व॑दिष्ये॒। भुव॑नं वदिष्ये॒। तेजो॑ वदिष्ये॒। यशो॑ वदिष्ये॒। तपो॑ वदिष्ये॒। ब्रह्म॑ वदिष्ये। स॒त्यं व॑दिष्ये॒।<br>तस्मा॑ अ॒हमि॒दमु॑प॒स्तर॑ण॒म् उप॑स्तृण, उप॒स्तर॑णं मे प्र॒जायै॑ पशू॒नां<br> भू॑याद्, उप॒स्तर॑णम॒हं प्र॒जायै॑ पशू॒नां भू॑यासं॒, प्राणा॑पानौ मृ॒त्योर्मा॑<br> पातं॒, प्राणा॑पानौ॒ मा मा॑ हासिष्टं॒, मधु॑ मनिष्ये॒, मधु॑ जनिष्ये॒, मधु॑<br> वक्ष्यामि॒, मधु॑ वदिष्यामि॒, मधु॑मतीं दे॒वेभ्यो॒ वाच॑मुद्यासꣳ, <br>शुश्रू॒षेण्यां॑ मनु॒ष्ये॑भ्य॒स्, तं मा॑ दे॒वा अ॑वन्तु, शो॒भायै॑ पि॒तरोऽनु॑मदन्तु ॥ <br>ओं शान्तिः॒ शान्तिः॒ शान्तिः॑ ॥
[[पू॒र्णा प॒श्चादु॒त प]]	मन्त्रः - पू॒र्णा प॒श्चादु॒त पू॒र्णा पु॒रस्ता॒दुन्म॑ध्य॒तः पौ॑र्णमा॒सी जि॑गाय ।<br>तस्यां॑ दे॒वा अधि॑ सं॒वस॑न्त उत्त॒मे नाक॑ इ॒ह मा॑दयन्ताम् ॥ <br>यत्ते॑ दे॒वा अद॑धुर्भाग॒धेय॒ममा॑वास्ये सं॒वस॑न्तो महि॒त्वा । <br>सा नो॑ य॒ज्ञं पि॑पृहि विश्ववारे र॒यिं नो॑ धेहि सुभगे सु॒वीर॑म् ॥ <br>नि॒वेश॑नी स॒ङ्गम॑नी॒ वसू॑नां॒ विश्वा॑ रू॒पाणि॒ वसू॑न्यावे॒शय॑न्ती । <br>स॒ह॒स्र॒पो॒षꣳ सु॒भगा॒ ररा॑णा॒ सा न॒ आ ग॒न्वर्च॑सा संविदा॒ना ॥ <br>अग्नी॑षोमौ प्रथ॒मौ वी॒र्ये॑ण॒ वसू॑न्रु॒द्राना॑दि॒त्यानि॒ह जि॑न्वतम् ।<br>मा॒ध्यꣳ हि पौ॑र्णमा॒सं जु॒षेथां॒ ब्रह्म॑णा वृ॒द्धौ सु॑कृ॒तेन॑ सा॒ताव् <br>अथा॒स्मभ्यꣳ॑ स॒हवी॑राꣳ र॒यिं नि य॑च्छतम्॥
[[उ॒ष्णेन॑ वायवुद॒केने]]	मन्त्रः - उ॒ष्णेन॑ वायवुद॒केनेह्यदि॑तिः॒ केशान्॑ वपतु ।<br>आप॑ उन्दन्तु जी॒वसे॑ दीर्घायु॒त्वाय॒ वर्च॑से । ज्योक्च॒ सूर्यं॑ दृ॒शे ।<br>येनाव॑पथ्सवि॒ता क्षु॒रेण॒ सोम॑स्य॒ राज्ञो॒ वरु॑णस्य वि॒द्वान् । तेन॑ ब्रह्माणो वपते॒दम॒स्यायु॑ष्मा॒ञ्जर॑दष्टि॒र्यथाऽस॑द॒यम॒सौ ।<br>येन॑ पू॒षा बृह॒स्पते॑र॒ग्नेरिन्द्र॑स्य॒ चायु॒षेऽव॑पत् । तेना॒स्यायु॑षे वप॒ सौश्लो॑क्याय स्व॒स्तये॑ ।<br>येन॒ भूय॒श्चरा॑त्य॒यञ्ज्योक्च॒ पश्या॑ति॒ सूर्य॑म् । तेना॒स्यायु॑षे वप॒ सौश्लो॑क्याय स्व॒स्तये॑ ।<br>येन॑ पू॒षा बृह॒स्पते॑र॒ग्नेरिन्द्र॑स्य॒ चायु॒षेऽव॑पत् । तेन॑ ते वपाम्यसा॒वायु॑षा॒ वर्च॑सा॒ यथा॒ ज्योक्सु॒मना॒ असाः॑ ।<br>यत्क्षु॒रेण॑ म॒र्चय॑ता सुपे॒शसा॒ वप्त्रा॒ वप॑सि॒ केशान्॑ । शुन्धि॒ शिरो॒ मास्यायुः॒ प्रमो॑षीः ।<br>उ॒प्त्वाय॒ केशा॒न्॒ वरु॑णस्य॒ राज्ञो॒ बृह॒स्पति॑स्सवि॒ता सोमो॑ अ॒ग्निः । तेभ्यो॑ नि॒धानं॑ बहु॒धाऽन्व॑विन्दन्नन्त॒रा द्यावा॑पृथि॒वी अ॒पस्सुवः॑ ।।
[[ज्योक् च॒ सूर्यं॑ दृ]]	मन्त्रः - ज्योक् च॒ सूर्यं॑ दृ॒शे।<br><br>य उद॑गान् मह॒तो ऽर्णवा॑द् <br>वि॒भ्राज॑मानः सरि॒रस्य॒ मध्या॒त्<br>समा वृष॒भो लो॑हिता॒क्षस् <br>सूर्यो॑ विप॒श्चिन् मन॑सा पुनातु ॥
[[आस॒त्येन॒ रज॑सा॒ वर्]]	मन्त्रः - आस॒त्येन॒ रज॑सा॒ वर्त॑मानो निवे॒शय॑न्न॒मृतं॒ मर्त्यं॑ च । <br>हि॒र॒ण्यये॑न सवि॒ता रथे॒नाऽऽदे॒वो या॑ति॒ भुव॑ना वि॒पश्यन्॑ ॥ <br>उद्वयं तम॑स॒स्परि॒ पश्य॑न्तो॒ ज्योति॒रुत्त॑रम् । <br>दे॒वं देव॒त्रा सूर्य॒मगन्म॒ ज्योतिरु॑त्त॒मम् । <br>उदु॒त्यं जा॒तवे॑दसं दे॒वं व॑हन्ति के॒तवः॑ । दृ॒शे विश्वा॑य॒ सूर्यम्॑॑॑  ॥<br>चि॒त्रं दे॒वाना॒मुद॑गा॒दनीकं॒ चक्षु॑र्मि॒त्रस्य॒ वरु॑णस्या॒ग्नेः । <br>आ प्रा॒ द्यावा॑ पृथि॒वी अ॒न्तरिक्ष॒ꣳ॒ सूर्य॑ आ॒त्मा जग॑तस्त॒स्थुष॑श्च। <br>तच्चक्षु॑र्दे॒वहि॑तं पुरस्ता॑च्छु॒क्रमु॒च्चर॑त् ॥
[[पश्ये॑म श॒रदः॑ श॒तं,]]	मन्त्रः - पश्ये॑म श॒रदः॑ श॒तं, जीवे॑म श॒रदः॑ श॒तं, <br>नन्दा॑म श॒रदः॑ श॒तं, मोदा॑म श॒रदः॑ श॒तं, <br>भवा॑म श॒रदः॑ श॒तंँ, शृणवा॑म श॒रदः॑ श॒तं, <br>प्रब्र॑वाम श॒रदः॑ श॒तम्, अजी॑ताः स्याम श॒रदः॑ श॒तं।
[[ओं भूः। ओं भुवः। ओंꣳ]]	मन्त्रः - ओं भूः। ओं भुवः। ओंꣳ सुवः। ओं महः। ओं जनः। ओं तपः। ओंꣳ सत्यम् ॥
[[ॐ]]	मन्त्रः - ॐ
[[यमाय नमः ।<br> यमाय धर्]]	मन्त्रः - यमाय नमः ।<br> यमाय धर्मराजाय मृत्यवे चान्तकाय च । वैवस्वताय कालाय सर्वभूत क्षयाय च ॥
[[औदुंबराय दध्नाय नीला]]	मन्त्रः - औदुंबराय दध्नाय नीलाय परमेष्ठिने । वृकोदराय चित्राय चित्रगुप्ताय वै नमः ॥
[[ऋ॒तꣳस॒त्यं प॑रं ब्र॒]]	मन्त्रः - ऋ॒तꣳस॒त्यं प॑रं ब्र॒ह्म॒ पु॒रु॒षं॑ कृष्ण॒-पिं॑गळम् । ऊ॒र्ध्व॑रेतं वि॑रूपा॒क्षं॒ वि॒श्वरू॑पाय॒ वै नमः॑ ।
[[अ॒द्या नो॑ देव सवितः]]	मन्त्रः - अ॒द्या नो॑ देव सवितः प्र॒जाव॑त् सावीः सौभ॑गम् ।  <br>परा॑ दु॒ष्वप्न्य॑ꣳ सुव ॥<br>विश्वानि देव सवित र्दुरि॒तानि॒ परा॑ सुव । <br><br>यद्भ॒द्रं तन्म॒ आसु॑व ॥
[[(समित्-समारोपणम्, अर]]	मन्त्रः - (समित्-समारोपणम्, अरणि-समारोपणम्) अ॒यं ते॒ योनि॑र् ऋ॒त्वियः॑ । यतो॑ जा॒तो अरो॑चथाः । तं जा॒नन्न॑ग्न॒ आरो॑ह । अथा॑ नो वर्धया र॒यिम् ।<br><br>(समित अवारोपणम् ) आ॒जुह्वा॑नः सु॒प्रती॑कः पु॒रस्ता॑त् । अग्ने॒ स्वां योनि॒मासी॑द सा॒ध्या । अ॒स्मिन्थ् स॒धस्थे॒ अध्युत्त॑रस्मिन्।  विश्वे॑ देवा॒ यज॑मानश्च सीदत ।<br>उद्बु॑ध्यस्वाग्ने॒ प्रति॑ जागृह्ये॑नमिष्टापू॒र्ते सꣳ सृ॑जेथाम॒यं च॑ । पुनः॑ कृ॒ण्व२ꣳस् त्वा॑ पि॒तरं॒ युवा॑नम् अ॒न्वाताꣳ॑सी॒त् त्वयि॒ तन्तु॑मे॒तम् ॥<br><br>(अवारोपणम् आत्मनो वा ऽरण्या वा) उ॒पाव॑रोह जातवेद॒ᳶ पुन॒स्त्वम् । दे॒वेभ्यो॑ ह॒व्यं व॑ह नᳶ प्रजा॒नन्न् । आयु॑ᳶ प्र॒जाꣳ र॒यिम॒स्मासु॑ धेहि । अज॑स्रो दीदिहि नो दुरो॒णे । <br><br>(आत्म-समारोपणम्) या ते॑ अग्ने य॒ज्ञिया॑ त॒नूस् तयेह्यारो॑हा॒त्मा ऽऽत्मान॑म् । अच्छा॒ वसू॑नि कृ॒ण्वन्न॒स्मे नर्या॑ पु॒रूणि॑ । य॒ज्ञो भू॒त्वा य॒ज्ञमा सी॑द॒ स्वां योनि॑म् । जात॑वेदो॒ भुव॒ आ जाय॑मान॒स् सक्ष॑य॒ एहि॑ ।
[[यन् म॑ आ॒त्मनो॑ मि॒न]]	मन्त्रः - यन् म॑ आ॒त्मनो॑ मि॒न्दाभू॑द्, अ॒ग्निस् तत् पुन॒राहा॑र् जा॒तवे॑दा॒ विच॑र्षणिः। <br>पुन॑र॒ग्निश् चक्षु॑र् अदा॒त् पुन॒रिन्द्रो॒ बृह॒स्पतिः॑, पुन॑र् मे अश्विना यु॒वं चक्षु॑र् आ धत्तम॒क्ष्योः ।। <br><br>पुन॑स् त्वा ऽऽदि॒त्या रु॒द्रा वस॑वः॒ समि॑न्धतां॒, पुन॑र् ब्र॒ह्माणो॑ वसुनीथ य॒ज्ञैः । घृ॒तेन॒ त्वं त॒नुवो॑ वर्धयस्व, स॒त्याः स॑न्तु॒ यज॑मानस्य॒ कामाः॑ ॥ <br><br>आ॒भिर्गी॒र्भिर्यदतो॑ न ऊ॒नम् । आप्या॑यय हरिवो॒ वर्द्ध॑मानः। य॒दा स्तो॒तृभ्यो॒ महि॑ गो॒त्रा रु॒जासि॑ । भू॒यि॒ष्ठ॒भाजो॒ अध॑ ते स्याम। <br><br>अना॑ज्ञात॒य्यँदाज्ञा॑तम् । य॒ज्ञस्य॑ क्रि॒यते॒ मिथु॑ । अग्ने॒ तद॑स्य कल्पय । त्वꣳ हि वेत्थ॑ यथात॒थम् । <br>पुरु॑षसम्मितो य॒ज्ञः । य॒ज्ञᳶ पुरु॑षसम्मितः । अग्ने॒ तद॑स्य कल्पय । त्वꣳ हि वेत्थ॑ यथात॒थम् । <br>यत्पा॑क॒त्रा मन॑सा दी॒नद॑ख्षा॒ न । य॒ज्ञस्य॑ म॒न्वते॒ मर्ता॑सः । अ॒ग्निष्टद्धोता॑ क्रतु॒विद्वि॑जा॒नन्न् । यजि॑ष्ठो दे॒वाꣳ ऋ॑तु॒शो य॑जाति ।।
[[।। संकटनाशनगणेशद्वाद]]<br>[[लिङ्गानि - संकटनाशनगणेशद्वादशनामस्तोत्रम्]]	मन्त्रः - ।। संकटनाशनगणेशद्वादशनामस्तोत्रम्।।<br>नारद उवाच<br>प्रणम्य शिरसा देवं गौरीपुत्रं विनायकम्।<br>भक्तावासं स्मरेन्नित्यमायुःकामार्थसिद्धये।।<br>प्रथमं वक्रतुण्डं च एकदन्तं दि्वतीयकम्।<br>तृतीयं कृष्णपिंगाक्षं गजवक्त्रं चतुर्थकम्।।<br>लम्बोदरं पंचमं च षष्ठं विकटमेव च।<br>सप्तमं विघ्नराजं च धूम्रवर्णं तथाष्टमम्।।<br>नवमं भालचन्द्रं च दशमं तु विनायकम्।<br>एकादशं गणपतिं द्वादशं तु गजाननम्।।<br>द्वादशैतानि नामानि त्रिसन्ध्यं यः पठेन्नरः।<br>न च विघ्नभयं तस्य सर्वसिद्धिकरं प्रभो।।<br>विद्यार्थी लभते विद्यां धनार्थी लभते धनम्।<br>पुत्रार्थी लभते पुत्रान् मोक्षार्थी लभते गतिम्।।<br>जपेद् गणपतिस्तोत्रं षड्भिर्मासैः फलं लभेत्।<br>संवत्सरेण सिद्धिञ्च लभते नात्र संशयः।।<br>अष्टभ्यो ब्राह्मणेभ्यश्च लिखित्वा यः समर्पयेत्।<br>तस्य विद्या भवेत् सर्वा गणेशस्य प्रसादतः।।<br><br><br>।। इतिश्रीनारदपुराणे संकटनाशननाम गणेशद्वादशनामस्तोत्रं सम्पूर्णम्।।<br>[[लिङ्गानि - संकटनाशनगणेशद्वादशनामस्तोत्रम्]]
[[सरस्वती मया दृष्टा व]]	मन्त्रः - सरस्वती मया दृष्टा वीणापुस्तकधारिणी ।<br>हंसवाहनसंयुक्ता विद्यादानकरी मम ॥<br>प्रथमं भारती नाम द्वितीयं च सरस्वती ।<br>तृतीयं शारदादेवी चतुर्थं हंसवाहिनी ॥<br>पञ्चमं जगद्विख्याता षष्ठं वागीश्वरी तथा ।<br>कौमारी सप्तमं प्रोक्तम् अष्टमं वरदायिनी ॥<br>नवमं बुद्धिदात्री च दशमं ब्रह्मचारिणी ।<br>एकादशं शुद्धकण्ठा द्वादशं भुवनेश्वरी ॥<br>द्वादशैतानि नामानि त्रिसन्ध्यं यः पठेन्नरः ।<br>तस्य वसतु जिह्वाग्रे ब्रह्मरूपा सरस्वती ॥
[[ब्रह्म॑जज्ञा॒नं प्र॑]]	मन्त्रः - ब्रह्म॑जज्ञा॒नं प्र॑थ॒मं पु॒रस्ता॑त् विसी॑म॒तस्सु॒रुचो॑ वे॒न आ॑वः ।<br>सबु॒ध्निया॑ उप॒मा॑स्य॒विष्ठः स॒तश्च॒ योनि॒मस॑त्श्च॒विवः॑ ॥
[[इन्द्रं॑ वो वि॒श्वत॒]]<br>[[लिङ्गानि - इन्द्रं वो विश्वतस्परि]]	मन्त्रः - इन्द्रं॑ वो वि॒श्वत॒स्परि॒ हवा॑महे॒ जने॑भ्यः । अ॒स्माक॑मस्तु॒ केव॑लः ।<br>इन्द्र॒न्नरो॑ ने॒मधि॑ता हवन्ते॒ यत्पार्या॑ यु॒नज॑ते॒ धिय॒स्ताः ।<br>शूरो॒ नृषा॑ता॒ शव॑सश्वका॒न आ गोम॑ति व्र॒जे भ॑जा॒ त्वन्नः॑ ।<br>इ॒न्द्रि॒याणि॑ शतक्रतो॒ या ते॒ जने॑षु प॒ञ्चसु॑ । इन्द्र॒ तानि॑ त आ वृ॑णे ।<br>अनु॑ ते दायि म॒ह इ॑न्द्रि॒याय॑ स॒त्रा ते॒ विश्व॒मनु॑ वृत्र॒हत्यै॑ ।<br>अनु॑ क्ष॒त्रमनु॒ सहो॑ यज॒त्रेन्द्र॑ दे॒वेभि॒रनु॑ ते नृ॒षह्ये॑ ।<br>आ यस्मिन्॑त्स॒प्त वा॑स॒वास्तिष्ठ॑न्ति स्वा॒रुहो॑ यथा ।<br>ऋषि॑र्ह दीर्घ॒श्रुत्त॑म॒ इन्द्र॑स्य घ॒र्मो अति॑थिः ।<br>आ॒मासु॑ प॒क्वमैर॑य॒ आसूर्यꣳ॑ रोहयो दि॒वि  ।<br>घ॒र्मन्न साम॑न्तपता सुवृ॒क्तिभि॒र्जुष्टं गिर्व॑णसे॒ गिरः॑ ।<br>इन्द्र॒मिद्गा॒थिनो॑ बृ॒हदिन्द्र॑म॒र्केभि॑र॒र्किणः॑ । इन्द्रं॒ वाणी॑रनूषत ।<br>गाय॑न्ति त्वा गाय॒त्रिणोऽर्च॑न्त्य॒र्कम॒र्किणः॑ ।<br>ब्रह्माण॑स्त्वा शतक्रत॒वुद्व॒ꣳ॒ शमि॑व येमिरे ।<br>अ॒ꣳ॒हो॒मुचे॒ प्र भ॑रेमा मनी॒षा मो॑षिष्ठ॒दाव्ने॑ सुम॒तिं गृ॑णा॒नाः ।<br>इ॒दमि॑न्द्र॒ प्रति॑ ह॒व्यं गृ॑भाय स॒त्याः स॑न्तु॒ यज॑मानस्य॒ कामाः॑ ।<br>वि॒वेष॒ यन्मा॑ धि॒षणा॑ ज॒जान॒ स्तवै॑ पु॒रा पार्या॒दिन्द्र॒मह्नः॑ ।<br>अꣳह॑सो॒ यत्र॑ पी॒पर॒द्यथा॑ नो ना॒वेव॒ यान्त॑मु॒भये॑ हवन्ते ।<br>प्र स॒म्राजं॑ प्रथ॒मम॑ध्व॒रणा॑म॒ꣳ॒हो॒ मुचं॑ वृष॒भं य॒ज्ञिया॑नाम् ।<br>अ॒पान्नपा॑तमश्विना॒ हय॑न्तम॒स्मिन्न॑र इन्द्रि॒यं ध॑त्त॒मोजः॑ ।<br>वि न॑ इन्द्र॒ मृधो॑ जहि नी॒चा य॑च्छ पृतन्य॒तः ।<br>अ॒ध॒स्प॒दन्तमीं॑ कृधि॒ यो अ॒स्माꣳ अ॑भि॒दास॑ति ।<br>इन्द्र॑ क्ष॒त्रम॒भि वा॒ममोजोऽजा॑यथा वृषाभ चर्षणी॒नाम् ।<br>अपा॑नुदो॒ जन॑ममित्र॒ यन्त॑मु॒रुं दे॒वेभ्यो॑ अकृणोरु लो॒कम् ।<br>मृ॒गो न भी॒मः कु॑च॒रो गि॑रि॒ष्ठाः प॑रा॒वतः॑ आ ज॑गामा॒ पर॑स्याः ।<br>सृ॒कꣳ स॒ꣳ॒शाय॑ प॒विमि॑न्द्र ति॒ग्मं विशत्रू॑न् ताढि॒ विमधो॑ नुदस्व ।<br>वि शत्रू॒न्॒ वि मृधो॑ नुद॒ वि वृ॒त्रस्य॒ हनू॑ रुज ।<br>विम॒न्युमि॑न्द्र भामि॒तो॑ऽमित्र॑स्याभि॒दासतः॑ ।<br>त्रा॒तार॒मिन्द्र॑मवि॒तार॒मिन्द्र॒ꣳ॒ हवे॑ हवे सु॒हव॒ꣳ॒ शूर॒मिन्द्रम्॑ ।<br>हु॒वे नु श॒क्रं पु॑रुहू॒तमिन्द्रꣳ॑ स्व॒स्ति नो॑ म॒घवा॑ धा॒त्विन्द्रः॑ ।<br>मा ते॑ अ॒स्याꣳ स॑हसाव॒न् परि॑ष्टाव॒धाय॑ भूम हरिवः परा॒दै ।<br>त्राय॑स्व नोऽवृ॒केभि॒र्वरु॑थै॒स्तव॑ प्रि॒यास॑स्सू॒रिषु॑ स्याम ।<br>अन॑वस्ते॒ रथ॒मश्वा॑य तक्ष॒न् त्वष्टा॒ वज्रं॑ पुरुहूत द्यु॒मन्तम्॑ ।<br>ब्र॒ह्माण॒ इन्द्रं॑ म॒हय॑न्तो अ॒र्कैरवर्धय॒न्नह॑ये॒ हन्त॒ वा उ॑ ।<br>वृष्णे॒ यत् ते॒ वृष॑णो अ॒र्कमर्चा॒निन्द्र॒ ग्रावा॑णो॒ अदि॑तिस्स॒जोषाः॑ ।<br>अ॒न॒श्वासो॒ ये प॒वयो॑ऽर॒था इन्द्रे॑षिता अ॒भ्यव॑र्तन्त॒ दस्यून्॑ ।<br>[[लिङ्गानि - इन्द्रं वो विश्वतस्परि]]
[[अ॒ग्निर् नः॑ पातु॒ क]]<br>[[लिङ्गानि - नक्षत्रसूक्तम्]]	मन्त्रः - अ॒ग्निर् नः॑ पातु॒ कृत्ति॑काः । नक्ष॑त्रं दे॒वम् (=द्योतमानम्) इ॑न्द्रि॒यम् ।<br>इ॒दमा॑सां विचक्ष॒णम् । ह॒विरा॒सं जु॑होत न ।<br>यस्य॒ भान्ति॑ र॒श्मयो॒ यस्य॑ के॒तवः॑ । यस्ये॒मा विश्वा॒ भुव॑नानि॒ सर्वा॑ ।<br>स कृत्ति॑काभिर॒भिसं॒वसा॑नः। अ॒ग्निर् नो॑ (=अस्मान्) दे॒वस् सु॑वि॒ते (=सुप्राप्ते {कर्मफले}) द॑धातु॥<br><br>अ॒ग्नये॒ स्वाहा॒ कृत्ति॑काभ्यः॒ स्वाहा॑ ।<br>अ॒म्बायै॒ स्वाहा॑ दु॒लायै॒ स्वाहा॑ ।<br><br>नि॒त॒न्त्यै स्वाहा॒ऽभ्रय॑न्तै॒ स्वाहा॑ । <br>मे॒घय॑न्त्यै॒ स्वाहा॑ व॒र्ष॒य॑न्त्यै॒ स्वाहा॑ ।चु॒पु॒णिका॑यै॒ स्वाहा॑ ।<br>[[लिङ्गानि - नक्षत्रसूक्तम्]]
[[प्र॒जाप॑ते रोहि॒णीवे]]<br>[[लिङ्गानि - नक्षत्रसूक्तम्]]	मन्त्रः - प्र॒जाप॑ते रोहि॒णीवे॑तु॒ पत्नी॑ । वि॒श्वरू॑पा बृह॒ती चि॒त्रभा॑नुः ।<br>सा नो॑ य॒ज्ञस्य॑ सुवि॒ते द॑धातु । यथा॒ जीवे॑म श॒रद॒स् सवीराः॑ ।<br>रो॒हि॒णी दे॒व्युद॑गात् पु॒रस्ता॑त् । विश्वा॑ रू॒पाणि॑ प्रति॒मोद॑माना ।<br>प्र॒जाप॑तिꣳ ह॒विषा॑ व॒र्धय॑न्ती । प्रि॒या दे॒वाना॒मुप॑यातु य॒ज्ञम् ॥<br><br>प्र॒जाप॑तये॒ स्वाहा॑ रोहि॒ण्यै स्वाहा॑ ।<br>रोच॑मानायै॒ स्वाहा॑ प्र॒जाभ्यः॒ स्वाहा॑ ।<br>[[लिङ्गानि - नक्षत्रसूक्तम्]]
[[सोमो॒ राजा॑ मृगशी॒र्]]<br>[[लिङ्गानि - नक्षत्रसूक्तम्]]	मन्त्रः - सोमो॒ राजा॑ मृगशी॒र्॒षेण॒ आगन्न्॑ (=आयातु) । शि॒वं नक्ष॑त्रं प्रि॒यम॑स्य॒ धाम॑ ।<br>आ॒प्याय॑मानो बहु॒धा जने॑षु । रेतः॑ प्र॒जां यज॑माने दधातु ।<br>यत्ते॒ नक्ष॑त्रं मृगशी॒र्॒षमस्ति॑ । प्रि॒यꣳ रा॑जन् प्रि॒यत॑मं प्रि॒याणा॑म् ।<br>तस्मै॑ ते सोम ह॒विषा॑ विधेम । शन् न॑ एधि द्वि॒पदे॒ शं चतु॑ष्पदे ॥<br><br>सोमा॑य॒ स्वाहा॑ मृगशी॒र्षाय॒ स्वाहा॑ ।<br>इ॒न्व॒काभ्यः॒ स्वाहौष॑धीभ्यः॒ स्वाहा॑ ।<br>रा॒ज्याय॒ स्वाहा॒ऽभिजि॑त्यै॒ स्वाहा॑ ।<br>[[लिङ्गानि - नक्षत्रसूक्तम्]]
[[आ॒र्द्रया॑ रु॒द्रः प]]<br>[[लिङ्गानि - नक्षत्रसूक्तम्]]	मन्त्रः - आ॒र्द्रया॑ रु॒द्रः प्रथ॑मान (=प्रसिद्ध) एति । श्रेष्ठो॑ दे॒वानां॒ पति॑र् अघ्नि॒याना॑म् (=गवाम्) ।<br>नक्ष॑त्रमस्य ह॒विषा॑ विधेम (=परिचरेम)। मा नः॑ प्र॒जाꣳ री॑रिष॒न् मोत वी॒रान् ।<br>हे॒ति रु॒द्रस्य॒ परि॑ णो वृणक्तु । आ॒र्द्रा नक्ष॑त्रं जुषताꣳ ह॒विर् नः॑ ।<br>प्र॒मु॒ञ्चमा॑नौ दुरि॒तानि॒ विश्वा॑ । अपा॒घशꣳसन् नुदता॒म् अरा॑तिम् । ॥<br><br><br>रु॒द्राय॒ स्वाहा॒ऽऽर्द्रायै॒ स्वहा॑ ।पिन्व॑मानायै॒ स्वाहा॒ प॒शुभ्यः॒ स्वाहा॑ ।<br>[[लिङ्गानि - नक्षत्रसूक्तम्]]
[[पुन॑र्नो दे॒व्यदि॑ति]]<br>[[लिङ्गानि - नक्षत्रसूक्तम्]]	मन्त्रः - पुन॑र्नो दे॒व्यदि॑तिस् स्पृणोतु (=प्रीणयतु) । पुन॒र्वसू नः॒ पुन॒रेतां॑ य॒ज्ञम् ।<br>पुन॑र्नो दे॒वा अ॒भिय॑न्तु॒ सर्वे॑ । पुनः॑ पुनर्वो ह॒विषा॑ यजामः ।<br>ए॒वा न दे॒व्यदि॑तिर् अन॒र्वा (=अनर्वाचीना) । विश्व॑स्य भ॒र्त्री जग॑तः प्रति॒ष्ठा ।<br>पुन॑र्वसू ह॒विषा॑ व॒र्धय॑न्ती । प्रि॒यम् दे॒वाना॒मप्ये॑तु॒ पाथः॑ (=हविः)॥<br><br>अदि॑त्यै॒ स्वाहा॒ पुन॑र्वसुभ्याम् स्वाहा ।<br>भू॑त्यै॒ स्वाहा॒ प्रजा॑त्यै॒ स्वाहा॑ ।<br>[[लिङ्गानि - नक्षत्रसूक्तम्]]
[[बृह॒स्पतिः॑ प्रथ॒मं ]]<br>[[लिङ्गानि - नक्षत्रसूक्तम्]]	मन्त्रः - बृह॒स्पतिः॑ प्रथ॒मं जाय॑मानः । ति॒ष्य॑म् नक्ष॑त्रम॒भि संब॑भूव ।<br>श्रेष्ठो॑ दे॒वानां॒ पृत॑नासुजि॒ष्णुः । दि॒शोऽनु॒ सर्वा॒ अभ॑यन्नो अस्तु ।<br>ति॒ष्यः॑ पु॒रस्ता॑दु॒त म॑ध्य॒तो नः॑ । बृह॒स्पति॑र्नः॒ परि॑पातु प॒श्चात् ।<br>बाधे॑ता॒न्द्वेषो॒ अभ॑यं कृणुताम् । सु॒वीर्य॑स्य॒ पत॑यस्याम ॥<br><br>बृह॒स्पत॑ये॒ स्वाहा॑ ति॒ष्या॑य॒ स्वाहा॑ ।<br>ब्र॒ह्म॒व॒र्च॒साय॒ स्वाहा॑ ।<br>[[लिङ्गानि - नक्षत्रसूक्तम्]]
[[इ॒दꣳ स॒र्पेभ्यो॑ ह॒व]]<br>[[लिङ्गानि - नक्षत्रसूक्तम्]]	मन्त्रः - इ॒दꣳ स॒र्पेभ्यो॑ ह॒विर॑स्तु॒ जुष्टम्॑ । आ॒श्रे॒षा येषा॑मनु॒यन्ति॒ चेतः॑ ।<br>ये अ॒न्तरि॑क्षं पृथि॒वीं क्षि॒यन्ति॑ । ते न॑स्स॒र्पासो॒ हव॒माग॑मिष्ठाः ।<br>ये रो॑च॒ने सूर्य॒स्यापि॑ स॒र्पाः । ये दिवं॑ दे॒वीमनु॑स॒ञ्चर॑न्ति ।<br><br>येष॑मश्रे॒षा अ॑नु॒यन्ति॒ कामम्॑ । तेभ्य॑स्स॒र्पेभ्यो॒ मधु॑मज्जुहोमि ॥<br><br>स॒र्पेभ्यः॒ स्वाहा॑ऽऽश्रे॒षाभ्यः॒ स्वाहा॑ ।<br>द॒न्द॒शूके॑भ्यः॒ स्वाहा॑ ॥<br>[[लिङ्गानि - नक्षत्रसूक्तम्]]
[[उप॑हूताः पि॒तरो॒ ये ]]<br>[[लिङ्गानि - नक्षत्रसूक्तम्]]	मन्त्रः - उप॑हूताः पि॒तरो॒ ये म॒घासु॑ । मनो॑जवसस्सु॒कृत॑स्सुकृ॒त्याः ।<br>ते नो॒ नक्ष॑त्रे॒ हव॒माग॑मिष्ठाः । स्व॒धाबि॑र्य॒ज्ञं प्रय॑तं जुषन्ताम् ।<br>ये अ॑ग्निद॒ग्धा येऽन॑ग्निदग्धाः । ये॑ऽमुल्लो॒कं पि॒तरः॑ क्षि॒यन्ति॑ ।<br>याꣳश्च॑ वि॒द्मयाꣳ उ॑ च॒ न प्र॑वि॒द्म । म॒घासु॑ य॒ज्ञꣳ सुकृ॑तम् जुषन्ताम् ॥<br><br>पि॒तृभ्यः॒ स्वाहा॑ म॒घाभ्यः॑ ।<br>स्वाहा॑ऽन॒घाभ्यः॒ स्वाहा॑ऽग॒दाभ्यः॑ ।<br>स्वाहा॑ऽरुन्ध॒तीभ्यः॒ स्वाहा॑ ।<br>[[लिङ्गानि - नक्षत्रसूक्तम्]]
[[गवां॒ पतिः॒ फल्गु॑नी]]<br>[[लिङ्गानि - नक्षत्रसूक्तम्]]	मन्त्रः - गवां॒ पतिः॒ फल्गु॑नीनामसि॒ त्वम् । तद॑र्यमन् वरुणमित्र॒ चारु॑ ।<br>तं त्वा॑ व॒यꣳ स॑नि॒तारꣳ॑ सनी॒नाम् । जी॒वा जीव॑न्त॒मुप॒ संवि॑शेम ।<br>येने॒मा विश्वा॒ भुव॑नानि॒ सञ्जि॑ता । यस्य॑ दे॒वा अ॑नुसं॒यन्ति॒ चेतः॑ ।<br>अ॒र्य॒मा राजा॒ऽजर॑स्तु वि॑ष्मान् । फल्गु॑नीनामृष॒भो रो॑रवीति ॥<br><br>अ॒र्य॒म्णे स्वाहा॒ फल्गु॑नीभ्या॒ꣳ॒ स्वाहा॑ ।<br>प॒शुभ्यः॒ स्वाहा॑ ।<br>[[लिङ्गानि - नक्षत्रसूक्तम्]]
[[श्रेष्ठो॑ दे॒वाना॑म्]]<br>[[लिङ्गानि - नक्षत्रसूक्तम्]]	मन्त्रः - श्रेष्ठो॑ दे॒वाना॑म् भगवो भगासि । तत्वा॑ विधुः॒ फल्गु॑नी॒स्तस्य॒ वित्तात् ।<br>अ॒स्मभ्यं॑ क्ष॒त्रम॒जरꣳ॑ सु॒वीर्यम्॑ । गोम॒दश्व॑व॒दुप॒सन्नु॑दे॒ह ।<br>भगो॑ह दा॒ता भग इत्प्र॑दा॒ता । भगो॑ दे॒वीः फल्गु॑नी॒रावि॑वेश ।<br>भग॒स्येत्तं प्र॑स॒वं ग॑मेम । यत्र॑ दे॒वैस्स॑ध॒मादं॑ मदेम । ॥<br><br><br>भगा॑य॒ स्वाहा॒ फल्गु॑नीभ्या॒ꣳ॒ स्वाहा॑ ।<br>श्रेष्टाया॑य॒ स्वाहा॑ ।<br>[[लिङ्गानि - नक्षत्रसूक्तम्]]
[[आया॒तु दे॒वस्स॑वि॒तो]]<br>[[लिङ्गानि - नक्षत्रसूक्तम्]]	मन्त्रः - आया॒तु दे॒वस्स॑वि॒तोप॑यातु । हि॒र॒ण्यये॑न सु॒वृता॒ रथे॒न ।<br>वह॒न्॒ हस्तꣳ॑ सुभꣳ॑ विद्म॒नाप॑सम् । प्रयच्छ॑न्तं॒ पपु॑रिं॒ पुण्य॒मच्छ॑ ।<br>हस्तः॒ प्रय॑च्छ त्व॒मृतं॒ वसी॑यः । दक्षि॑णेन॒ प्रति॑गृभ्णीम एनत् ।<br><br>दा॒तार॑म॒द्य स॑वि॑ता वि॑देय । यो नो॒ हस्ता॑य प्रसु॒वाति॑ य॒ज्ञम् ॥<br><br><br>स॒वि॒त्रेस्वाहा॒ हस्ता॑य स्वाहा॑ <br>ऽऽदद॒ते स्वाहा॑ पृण॒ते स्वाहा॑ <br>प्र॒यच्छ॑ते॒ स्वाहा॑ प्रतिगृभ्ण॒ते स्वाहा॑ ।<br>[[लिङ्गानि - नक्षत्रसूक्तम्]]
[[त्वष्टा॒ नक्ष॑त्रम॒भ]]<br>[[लिङ्गानि - नक्षत्रसूक्तम्]]	मन्त्रः - त्वष्टा॒ नक्ष॑त्रम॒भ्ये॑ति चि॒त्राम् । सु॒भꣳ स॑संयुव॒तिꣳ राच॑मानाम् ।<br>नि॒वे॒शय॑न्न॒मृता॒न्मर्त्याꣳ॑श्च । रू॒पाणि॑ पि॒ꣳ॒शन् भुव॑नानि॒ विश्वा॑ ।<br>तन्न॒स्त्वष्टा॒ तदु॑ चि॒त्रा विच॑ष्टाम् । तन्नक्ष॑त्रं भूरि॒दा अ॑स्तु॒ मह्यम्॑ ।<br><br>तन्नः॑ प्र॒जां वी॒रव॑तीꣳ सनोतु । गोभि॑र्नो॒ अश्वै॒स्सम॑नक्तु यज्ञम् ॥<br><br>त्वष्ट्रे॒ स्वाहा॑ चि॒त्रायै॒ स्वाहा॑ ।<br>चैत्रा॑य॒ स्वाहा॑ प्र॒जायै॒ स्वाहा॑ ।<br>[[लिङ्गानि - नक्षत्रसूक्तम्]]
[[वा॒युर्नक्ष॑त्रम॒भ्य]]<br>[[लिङ्गानि - नक्षत्रसूक्तम्]]	मन्त्रः - वा॒युर्नक्ष॑त्रम॒भ्ये॑ति॒ निष्ट्या॑म् । ति॒ग्मशृं॑गो वृष॒भो रोरु॑वाणः ।<br>स॒मी॒रय॒न् भुव॑ना मात॒रिश्वा॑ । अप॒ द्वेषाꣳ॑सि नुदता॒मरा॑तीः ।<br>तन्नो॑ वा॒यस्तदु॒ निष्ट्या॑ शृणोतु । तन्नक्ष॑त्रं भूरि॒दा अ॑स्तु॒ मह्यम्॑ ।<br><br>तन्नो॑ दे॒वासो॒ अनु॑जानन्तु॒ कामम्॑ । यथा॒ तरे॑म दुरि॒तानि॒ विश्वा॑ ॥<br><br>वा॒यवे॒ स्वाहा॒ निष्ट्या॑यै॒ स्वाहा॑ ।<br>का॒म॒चारा॑य॒ स्वाहा॒ऽभिजि॑त्यै॒ स्वाहा॑ ।<br>[[लिङ्गानि - नक्षत्रसूक्तम्]]
[[दू॒रम॒स्मच्छत्र॑वो य]]<br>[[लिङ्गानि - नक्षत्रसूक्तम्]]	मन्त्रः - दू॒रम॒स्मच्छत्र॑वो यन्तु भी॒ताः । तदि॑न्द्रा॒ग्नी कृ॑णुता॒म् तद्विशा॑खे ।<br>तन्नो॑ दे॒वा अनु॑मदन्तु य॒ज्ञम् । प॒श्चात् पु॒रस्ता॒दभ॑यन्नो अस्तु ।<br>नक्ष॑त्राणा॒मधि॑पत्नी॒ विशा॑खे । श्रेष्ठा॑विन्द्रा॒ग्नी भुव॑नस्य गो॒पौ ।<br>विषू॑च॒श्शत्रू॑नप॒बाध॑मानौ । अप॒क्षुध॑न्नुदता॒मरा॑तिम् । ॥<br><br>इ॒न्द्रा॒ग्निभ्या॒ꣳ॒ स्वाहा॒ विशा॑खाभ्या॒ꣳ॒ स्वाहा॑ ।<br>स्रेष्टया॑य॒ स्वाहा॒ऽभिजि॑त्यै॒ स्वाहा॑ ।<br>[[लिङ्गानि - नक्षत्रसूक्तम्]]
[[पू॒र्णा प॒श्चादु॒त प]]<br>[[लिङ्गानि - नक्षत्रसूक्तम्]]	मन्त्रः - पू॒र्णा प॒श्चादु॒त पू॒र्णा पु॒रस्ता॑त् । उन्म॑ध्य॒तः पौ॑र्णमा॒सी जि॑गाय ।<br>तस्यां॑ दे॒वा अधि॑सं॒वस॑न्तः । उ॒त्त॒मे नाक॑ इ॒ह मा॑दयन्ताम् ।<br>पृ॒थ्वी सु॒वर्चा॑ युव॒तिः स॒जोषाः॑।पौ॒र्ण॒मा॒स्युद॑गा॒च्छोभ॑माना ।<br><br>आ॒प्या॒यय॑न्ती दुरि॒तानि॒ विश्वा॑ । उ॒रुं दुहां॒ यज॑मानाय य॒ज्ञम् ।<br><br>पौ॒र्ण॒मा॒स्यै स्वाहा॒ कामा॑य॒ स्वाहा ग॑त्यै॒ स्वाहा॑ <br>[[लिङ्गानि - नक्षत्रसूक्तम्]]
[[ऋ॒द्ध्यास्म॑ ह॒व्यैर]]<br>[[लिङ्गानि - नक्षत्रसूक्तम्]]	मन्त्रः - ऋ॒द्ध्यास्म॑ ह॒व्यैर्न॑मसो॒पसद्य॑ । मि॒त्रं दे॒वं मि॑त्र॒धेयं॑ नो अस्तु ।<br>अ॒नू॒रा॒धान् ह॒विषा॑ व॒र्धय॑न्तः । श॒तं जी॑वेम॒ श॒रदः॒ सवी॑राः ।<br>चि॒त्रम् नक्ष॑त्र॒मुद॑गात्पु॒रस्ता॑त् । अ॒नू॒रा॒धा स॒ इति॒ यद्वद॑न्ति ।<br>तन्मि॒त्र ए॑ति प॒थिभि॑र्देव॒यानैः॑ । हि॒र॒ण्ययै॒र्वित॑तैर॒न्तरि॑क्षे ॥<br><br><br>मि॒त्राय॒ स्वाहा॑ऽनूरा॒धेभ्यः॒ स्वाहा॑ ।<br>मि॒त्र॒धेया॑य॒  स्वाहा॒ऽभिजि॑त्यै॒ स्वाहा॑ ।<br>[[लिङ्गानि - नक्षत्रसूक्तम्]]
[[इन्द्रो॑ ज्ये॒ष्ठामन]]<br>[[लिङ्गानि - नक्षत्रसूक्तम्]]	मन्त्रः - इन्द्रो॑ ज्ये॒ष्ठामनु॒ नक्ष॑त्रमेति । यस्मि॑न् वृ॒त्रं वृ॑त्र॒ तूर्यो॑ त॒तार॑ ।<br>तस्मि॑न्व॒यम॒मृतं॒ दुहा॑नाः । क्षुध॑न्तरेम॒ दुरि॑तिं॒ दुरि॑ष्टिम् ।<br>पु॒र॒न्द॒राय॑ वृष॒भाय॑ धृ॒ष्णवे॑ । अषा॑ढाय॒ सह॑मानाय मी॒ढुषे॑ ।<br><br>इन्द्रा॑य ज्ये॒ष्ठा मधु॑म॒द्दुहा॑ना।उ॒रुं कृ॑णोतु॒ यज॑मानस्य लो॒कम् । ॥<br><br>इन्द्रा॑य॒स्वाहा॑ ज्ये॒ष्ठायै॒ स्वाहा॑ ।<br>ज्ये॒ष्ठया॑य॒ स्वाहा॒ऽभिजि॑त्यै॒ स्वाहा॑ ।<br>[[लिङ्गानि - नक्षत्रसूक्तम्]]
[[मूलं॑ प्र॒जां वी॒रव॑]]<br>[[लिङ्गानि - नक्षत्रसूक्तम्]]	मन्त्रः - मूलं॑ प्र॒जां वी॒रव॑तीं विदेय । परा॑च्येतु॒ निरृ॑तिः परा॒चा ।<br>गोभि॒र्नक्ष॑त्रं प॒शुभि॒स्सम॑क्तम् । अह॑र्भूया॒द्यज॑मानाय॒ मह्यम्॑ ।<br>अह॑र्नो अ॒द्य सु॑वि॒ते द॑दातु । मूलं॒ नक्ष॑त्र॒मिति॒ यद्वद॑न्ति ।<br><br>परा॑चीं वा॒चा निरृ॑तिं नुदामि । शि॒वं प्र॒जयै॑ शि॒वम॑स्तु॒ मह्यम्॑ ॥<br><br>प्र॒जाप॑तये॒ स्वाहा॒ मूला॑य॒ स्वाहा॑ ।<br>प्र॒जायै॒ स्वाहा॑ ।<br>[[लिङ्गानि - नक्षत्रसूक्तम्]]
[[या दि॒व्या आपः॒ पय॑स]]<br>[[लिङ्गानि - नक्षत्रसूक्तम्]]	मन्त्रः - या दि॒व्या आपः॒ पय॑सा सम्बभू॒वुः । या अ॒न्तरि॑क्ष उ॒त पार्थि॑वी॒र्याः ।<br>यासा॑मषा॒ढा अ॑नु॒यन्ति॒ कामम्॑ । ता न॒ आपः॒ शꣳ स्यो॒ना भ॑वन्तु ।<br>याश्च॒ कूप्या॒ याश्च॑ ना॒द्या॑स्समु॒द्रियाः॑ । याश्च॑ वैश॒न्तीरुत प्रा॑स॒चीर्याः ।<br><br>यासा॑मषा॒ढा मधु॑ भ॒क्षय॑न्ति । ता न॒ आपः॒ शꣳ स्यो॒ना भ॑वन्तु ॥<br><br>अ॒द्भ्यः स्वाहा॑ऽषा॒ढाभ्यः॒ स्वाहा॑ ।<br>स॒मु॒द्राय॒ स्वाहा॒ कामा॑य॒ स्वाहा॑ ।<br>[[लिङ्गानि - नक्षत्रसूक्तम्]]
[[तन्नो॒ विश्वे॒ उप॑ श]]<br>[[लिङ्गानि - नक्षत्रसूक्तम्]]	मन्त्रः - तन्नो॒ विश्वे॒ उप॑ शृण्वन्तु दे॒वाः । तद॑षा॒ढा अ॒भिसंय॑न्तु य॒ज्ञम् ।<br>तन्नक्ष॑त्रं प्रथतां प॒शुभ्यः॑ । कृ॒षिर्वृ॒ष्टिर्यज॑मानाय कल्पताम् ।<br>शु॒भ्राः क॒न्या॑ युव॒तय॑स्सु॒पेश॑सः । क॒र्म॒कृत॑स्सु॒कृतो॑ वी॒र्या॑वतीः ।<br><br>विश्वा॑न् दे॒वान् ह॒विषा॑ व॒र्धय॑न्तीः । अ॒षा॒ढाः काम॒मुपा॑यन्तु य॒ज्ञम् ॥<br><br>अ॒भिजि॑त्यै॒ स्वाहा॑ ।<br>विश्वे॑भ्यो दे॒वेभ्यः॒ स्वाहा॑ऽषा॒ढाभ्यः॒ स्वाहा॑ ।<br><br>[[लिङ्गानि - नक्षत्रसूक्तम्]]
[[यस्मि॒न् ब्रह्मा॒भ्य]]<br>[[लिङ्गानि - नक्षत्रसूक्तम्]]	मन्त्रः - यस्मि॒न् ब्रह्मा॒भ्यज॑य॒त्सर्व॑मे॒तत् । अ॒मुञ्च॑ लो॒कमि॒दमू॑च॒ सर्वम्॑ ।<br>तन्नो॒ नक्ष॑त्रमभि॒जिद्वि॒जित्य॑ । श्रियं॑ दधा॒त्वहृ॑णीयमानम् ।<br>उ॒भौ लो॒कौ ब्रह्म॑णा॒ सञ्जि॑ते॒मौ । तन्नो॒ नक्ष॑त्रमभि॒जिद्विच॑ष्टाम् ।<br><br>तस्मि॑न्व॒यं पृत॑ना॒स्सञ्ज॑येम । तन्नो॑ दे॒वासो॒ अनु॑जानन्तु॒ कामम्॑ ॥<br><br>अ॒न॒प॒ज॒य्याय॒ स्वाहा॒ जित्यै॒ स्वाहा॑ ।<br>ब्रह्म॑णे॒ स्वाहा॑ऽभि॒जिते॒ स्वाहा॑ ।<br>ब्र॒ह्म॒लो॒काय॒ स्वाहा॒ऽभिजि॑त्यै॒ स्वाहा॑ ।<br>[[लिङ्गानि - नक्षत्रसूक्तम्]]
[[शृ॒ण्वन्ति॑ श्रो॒णाम]]<br>[[लिङ्गानि - नक्षत्रसूक्तम्]]	मन्त्रः - शृ॒ण्वन्ति॑ श्रो॒णाम॒मृत॑स्य गो॒पाम् । पुण्या॑मस्या॒ उप॑शृणोमि॒ वाचम्॑ ।<br>म॒हीं दे॒वीं विष्णु॑पत्नीमजू॒र्याम् । प्र॒तीची॑ मेनाꣳ ह॒विषा॑ यजामः ।<br>त्रे॒धा विष्णु॑रुरुगा॒यो विच॑क्रमे । म॒हीं दिवं॑ पृथि॒वीम॒न्तरि॑क्षम् ।<br><br>तच्छ्रो॒णैति॒श्रव॑ इ॒च्छमा॑ना । पुण्य॒ꣳ॒ श्लोकं॒ यज॑मानाय कृण्व॒ती ॥<br><br>विष्ण॑वे॒ स्वाहा॑ श्रो॒णायै॒ स्वाहा॑ ।<br>श्लोका॑य॒ स्वाहा॑ श्रु॒ताय॒स्स्वाहा॑ ।<br>[[लिङ्गानि - नक्षत्रसूक्तम्]]
[[अ॒ष्टौ दे॒वा वस॑वस्स]]<br>[[लिङ्गानि - नक्षत्रसूक्तम्]]	मन्त्रः - अ॒ष्टौ दे॒वा वस॑वस्सो॒म्यासः॑ । चत॑स्रो दे॒वीर॒जराः॒ श्रवि॑ष्ठाः ।<br>ते य॒ज्ञं पा॑न्तु॒ रज॑सः पु॒रस्ता॑त् । सं॒व॒त्स॒रीण॑म॒मृतꣳ॑ स्व॒स्ति ।<br>य॒ज्ञं नः॑ पान्तु॒ वस॑वः पु॒रस्ता॑त् । द॒क्षि॒ण॒तो॑ऽभिय॑न्तु॒ श्रवि॑ष्ठाः ।<br><br>पुण्य॒न्नक्ष॑त्रम॒भि संवि॑शाम । मा नो॒ अरा॑तिर॒घश॒ꣳ॒साऽगन्न्॑ ॥<br><br>वसु॑भ्यः॒ स्वाहा॒ श्रवि॑ष्ठाभ्यः॒ स्वाहा॑ ।<br>अग्रा॑य॒ स्वाहा॒ परी॑त्यै॒ स्वाहा॑ ।<br>[[लिङ्गानि - नक्षत्रसूक्तम्]]
[[क्ष॒त्रस्य॒ राजा॒ वर]]<br>[[लिङ्गानि - नक्षत्रसूक्तम्]]	मन्त्रः - क्ष॒त्रस्य॒ राजा॒ वरु॑णोऽधिरा॒जः । नक्ष॑त्राणाꣳ श॒तभि॑ष॒ग्वसि॑ष्ठः ।<br>तौ दे॒वेभ्यः॑ कृणुति दी॒र्घमायुः॑ । श॒तꣳ स॒हस्रा॑ भेष॒जानि॑ धत्तः ।<br>य॒ज्ञन्नो॒ राजा॒ वरु॑ण॒ उप॒यातु । तन्नो॒ विश्वे॑ अ॒भि संय॑न्तु दे॒वाः ।<br><br>तन्नो॒ नक्ष॑त्रꣳ श॒तभि॑षग्जुषा॒णम् । दी॒र्घमायुः॒ प्रति॑रद्भेष॒जानि॑ ॥<br><br>वरु॑णाय॒ स्वाहा॒ श॒तभि॑षजे॒ स्वाहा॑ ।<br>भे॒ष॒जेभ्यः॒ स्वाहा॑ ।<br>[[लिङ्गानि - नक्षत्रसूक्तम्]]
[[अ॒ज एक॑पा॒दुद॑गात्पु]]<br>[[लिङ्गानि - नक्षत्रसूक्तम्]]	मन्त्रः - अ॒ज एक॑पा॒दुद॑गात्पु॒रस्ता॑त् । विश्वा॑ भू॒तानि॑ प्रति॒ मोद॑मानः ।<br>तस्य॑ दे॒वाः प्र॑स॒वं य॑न्ति॒ सर्वे॑ । प्रो॒ष्ठ॒प॒दासो॑ अ॒मृत॑स्य गो॒पाः ।<br>वि॒भ्राज॑मानस्समिधा॒ न उ॒ग्रः । आऽन्तरि॑क्षमरुह॒दग॒न्द्याम् ।<br><br>तꣳ सूर्यं॑ दे॒वम॒जमेक॑पादम् । प्रो॒ष्ठ॒प॒दासो॒ अनु॑यन्ति॒ सर्वे॑ ॥<br><br>अ॒जायैक॑पदे॒ स्वाहा॑ प्रोष्ठप॒देभ्यः॒ स्वाहा॑ ।<br>तेज॑से॒ स्वाहा॑ ब्रह्मवर्च॒साय॒ स्वाहा॑ ।<br>[[लिङ्गानि - नक्षत्रसूक्तम्]]
[[अहि॑र्बु॒ध्नियः॒ प्र]]<br>[[लिङ्गानि - नक्षत्रसूक्तम्]]	मन्त्रः - अहि॑र्बु॒ध्नियः॒ प्रथ॑मा न एति । श्रेष्ठो॑ दे॒वाना॑मु॒त मानु॑षाणाम् ।<br>तं ब्रा॑ह्म॒णास्सो॑म॒पास्सो॒म्यासः॑ । प्रो॒ष्ठ॒प॒दासो॑ अ॒भिर॑क्षन्ति॒ सर्वे॑ ।<br>च॒त्वार॒ एक॑म॒भि कर्म॑ दे॒वाः । प्रो॒ष्ठ॒प॒दा स॒ इति॒ यान् वद॑न्ति ।<br><br>ते बु॒ध्नियं॑ परि॒षद्यꣳ॑ स्तु॒वन्तः॑ । अहिꣳ॑ रक्षन्ति॒ नम॑सोप॒सद्य॑ ॥<br><br>अह॑ये बु॒ध्निया॑य॒ स्वाहा॑ प्रोष्ठप॒देभ्यः॒ स्वाहा॑ ।<br>पू॒ष्णे स्वाहा॑ रे॒वत्यै॒ स्वाहा॑ ।<br>[[लिङ्गानि - नक्षत्रसूक्तम्]]
[[पू॒षा रे॒वत्यन्वे॑ति]]<br>[[लिङ्गानि - नक्षत्रसूक्तम्]]	मन्त्रः - पू॒षा रे॒वत्यन्वे॑ति॒ पन्था॑म् । पु॒ष्टि॒पती॑ पशु॒पा वाज॑बस्त्यौ ।<br>इ॒मानि॑ ह॒व्या प्रय॑ता जुषा॒णा । सु॒गैर्नो॒ यानै॒रुप॑यातां य॒ज्ञम् ।<br>क्षु॒द्रान् प॒शून् र॑क्षतु रे॒वती॑ नः । गावो॑ नो॒ अश्वा॒ꣳ॒ अन्वे॑तु पू॒षा ।<br>अन्न॒ꣳ॒ रक्ष॑न्तौ बहु॒दा विरू॑पम् । वाजꣳ॑ सनुतां॒ यज॑मानाय य॒ज्ञम् ॥<br><br>पू॒ष्णे स्वाहा॑ रे॒वत्यै॒ स्वाहा॑ ।<br>प॒शुभ्यः॒ स्वाहा॑ ।<br>[[लिङ्गानि - नक्षत्रसूक्तम्]]
[[तद॒श्विना॑वश्व॒युजोप]]<br>[[लिङ्गानि - नक्षत्रसूक्तम्]]	मन्त्रः - तद॒श्विना॑वश्व॒युजोप॑याताम् । शुभ॒ङ्गमि॑ष्ठौ सु॒यमे॑भि॒रश्वैः॑ ।<br>स्वं नक्ष॑त्रꣳ ह॒विषा॒ यज॑न्तौ । मध्वा॒सम्पृ॑क्तौ॒ यजु॑षा॒ सम॑क्तौ ।<br>यौ दे॒वानां॑ भि॒षजौ॑ हव्यवा॒हौ । विश्व॑स्य दू॒तव॒मृत॑स्य गो॒पौ ।<br><br>तौ नक्ष॒त्रं जुजुषा॒णोप॑याताम् । नमो॒ऽश्विभ्यां॑ कृणुमोऽश्व॒युग्भ्या॑म् ॥<br><br>अ॒श्विभ्या॒ꣳ॒ स्वाहा॑ऽश्व॒युग्भ्या॒ꣳ॒ स्वाहा॑ ।<br>श्रोत्रा॑य॒ स्वाहा॒ श्रुत्यै॒ स्वाहा॑ ।<br>[[लिङ्गानि - नक्षत्रसूक्तम्]]
[[अप॑ पा॒प्मानं॒ भर॑णी]]<br>[[लिङ्गानि - नक्षत्रसूक्तम्]]	मन्त्रः - अप॑ पा॒प्मानं॒ भर॑णीर्भरन्तु । तद्य॒मो राजा॒ भग॑वा॒न्॒ विच॑ष्टाम् ।<br>लो॒कस्य॒ राजा॑ मह॒तो म॒हान् हि । सु॒गं नः॒ पन्था॒मभ॑यं कृणोतु ।<br>यस्मि॒न्नक्ष॑त्रे य॒म एति॒ राजा॑ । यस्मि॑न्नेनम॒भ्यषिं॑चन्त दे॒वाः ।<br>तद॑स्य चि॒त्रꣳ ह॒विषा॑ यजाम । अप॑ पा॒प्मानं॒ भर॑णीर्भरन्तु ॥<br><br>य॒माय॒ स्वाहा॑ऽपभ॒रणीभ्यः॒ स्वाहा॑ ।<br>रा॒ज्याय॒ स्वाहा॒ऽभिजि॑त्यै॒ स्वाहा॑ ।<br>[[लिङ्गानि - नक्षत्रसूक्तम्]]
[[नि॒वेश॑नी स॒ङ्गम॑नी॒]]<br>[[लिङ्गानि - नक्षत्रसूक्तम्]]	मन्त्रः - नि॒वेश॑नी स॒ङ्गम॑नी॒ वसू॑नां॒ विश्वा॑ रू॒पाणि॒ वसू॑न्यावे॒शय॑न्ती ।<br>स॒ह॒स्र॒पो॒षꣳ सु॒भगा॒ ररा॑णा॒ सा न॒ आग॒न्वर्च॑सा संविदा॒ना ॥<br>यत्ते॑ दे॒वा अद॑धुर्भाग॒धेय॒ममा॑वास्ये सं॒वस॑न्तो महि॒त्वा ।<br><br>सा नो॑ य॒ज्ञं पि॑पृहि विश्ववारे र॒यिन्नो॑ धेहि सुभगे सु॒वीरम्॑ ॥<br><br>अ॒मा॒वा॒स्या॑यै॒ स्वाहा॒ कामा॑य॒ स्वाहा ग॑त्यै॒ स्वाहा॑ ।<br>[[लिङ्गानि - नक्षत्रसूक्तम्]]
[[अ॒ग्नये॒ स्वाहा॒ कृत]]<br>[[लिङ्गानि - नक्षत्रेष्टिः]]	मन्त्रः - अ॒ग्नये॒ स्वाहा॒ कृत्ति॑काभ्यः॒ स्वाहा॑ ।<br>अ॒म्बायै॒ स्वाहा॑ दु॒लायै॒ स्वाहा॑ ।<br>नि॒त॒न्त्यै स्वाहा॒ऽभ्रय॑न्तै॒ स्वाहा॑ ।<br>मे॒घय॑न्त्यै॒ स्वाहा॑ व॒र्ष॒य॑न्त्यै॒ स्वाहा॑ ।<br>चु॒पु॒णिका॑यै॒ स्वाहा॑ ।<br>प्र॒जाप॑तये॒ स्वाहा॑ रोहि॒ण्यै स्वाहा॑ ।<br>रोच॑मानायै॒ स्वाहा॑ प्र॒जाभ्यः॒ स्वाहा॑ ।<br>सोमा॑य॒ स्वाहा॑ मृगशी॒र्षाय॒ स्वाहा॑ ।<br>इ॒न्व॒काभ्यः॒ स्वाहौष॑धीभ्यः॒ स्वाहा॑ ।<br>रा॒ज्याय॒ स्वाहा॒ऽभिजि॑त्यै॒ स्वाहा॑ ।<br>रु॒द्राय॒ स्वाहा॒ऽऽर्द्रायै॒ स्वहा॑ ।<br>पिन्व॑मानायै॒ स्वाहा॒ प॒शुभ्यः॒ स्वाहा॑ ।<br>अदि॑त्यै॒ स्वाहा॒ पुन॑र्वसुभ्याम् ।<br>स्वाहा भू॑त्यै॒ स्वाहा॒ प्रजा॑त्यै॒ स्वाहा॑ ।<br>बृह॒स्पत॑ये॒ स्वाहा॑ ति॒ष्या॑य॒ स्वाहा॑ ।<br>ब्र॒ह्म॒व॒र्च॒साय॒ स्वाहा॑ ।<br>स॒र्पेभ्यः॒ स्वाहा॑ऽऽश्रे॒षाभ्यः॒ स्वाहा॑ ।<br>द॒न्त॒शूके॑भ्यः॒ स्वाहा॑ ।<br>पि॒तृभ्यः॒ स्वाहा॑ म॒घाभ्यः॑ ।<br>स्वाहा॑ऽन॒घाभ्यः॒ स्वाहा॑ऽग॒दाभ्यः॑ ।<br>स्वाहा॑ऽरुन्ध॒तीभ्यः॒ स्वाहा॑ ।<br>अ॒र्य॒म्णे स्वाहा॒ फल्गु॑नीभ्या॒ꣳ॒ स्वाहा॑ ।<br>प॒शुभ्यः॒ स्वाहा॑ ।<br>भगा॑य॒ स्वाहा॒ फल्गु॑नीभ्या॒ꣳ॒ स्वाहा॑ ।<br>श्रेष्टाया॑य॒ स्वाहा॑ ।<br>स॒वि॒त्रेस्वाहा॒ हस्ता॑य ।<br>स्वाहा॑दद॒ते स्वाहा॑ पृण॒ते ।<br>स्वाहा॑ प्र॒यच्छ॑ते॒ स्वाहा॑ प्रतिगृभ्ण॒ते स्वाहा॑ ।<br>त्वष्ट्रे॒ स्वाहा॑ चि॒त्रायै॒ स्वाहा॑ ।<br>चैत्रा॑य॒ स्वाहा॑ प्र॒जायै॒ स्वाहा॑ ।<br>वा॒यवे॒ स्वाहा॒ निष्ट्या॑यै॒ स्वाहा॑ ।<br>का॒म॒चारा॑य॒ स्वाहा॒ऽभिजि॑त्यै॒ स्वाहा॑ ।<br>इ॒न्द्रा॒ग्निभ्या॒ꣳ॒ स्वाहा॒ विशा॑खाभ्या॒ꣳ॒ स्वाहा॑ ।<br>स्रेष्टया॑य॒ स्वाहा॒ऽभिजि॑त्यै॒ स्वाहा॑ ।<br>पौ॒र्ण॒मा॒स्यै स्वाहा॒ कामा॑य॒ स्वाहा ग॑त्यै॒ स्वाहा॑ ।<br>मि॒त्राय॒ स्वाहा॑ऽनूरा॒धेभ्यः॒ स्वाहा॑ ।<br>मि॒त्र॒धेया॑य॒  स्वाहा॒ऽभिजि॑त्यै॒ स्वाहा॑ ।<br>इन्द्रा॑य॒स्वाहा॑ ज्ये॒ष्ठायै॒ स्वाहा॑ ।<br>ज्ये॒ष्ठया॑य॒ स्वाहा॒ऽभिजि॑त्यै॒ स्वाहा॑ ।<br>प्र॒जाप॑तये॒ स्वाहा॒ मूला॑य॒ स्वाहा॑ ।<br>प्र॒जायै॒ स्वाहा॑ ।<br>अ॒द्भ्यः स्वाहा॑ऽषा॒ढाभ्यः॒ स्वाहा॑ ।<br>स॒मु॒द्राय॒ स्वाहा॒ कामा॑य॒ स्वाहा॑ ।<br>अ॒भिजि॑त्यै॒ स्वाहा॑ ।<br>विश्वे॑भ्यो दे॒वेभ्यः॒ स्वाहा॑ऽषा॒ढाभ्यः॒ स्वाहा॑ ।<br>अ॒न॒प॒ज॒य्याय॒ स्वाहा॒ जित्यै॒ स्वाहा॑ ।<br>ब्रह्म॑णे॒ स्वाहा॑ऽभि॒जिते॒ स्वाहा॑ ।<br>ब्र॒ह्म॒लो॒काय॒ स्वाहा॒ऽभिजि॑त्यै॒ स्वाहा॑ ।<br>विष्ण॑वे॒ स्वाहा॑ श्रो॒णायै॒ स्वाहा॑ ।<br>श्लोका॑य॒ स्वाहा॑ श्रु॒ताय॒स्स्वाहा॑ ।<br>वसु॑भ्यः॒ स्वाहा॒ श्रवि॑ष्ठाभ्यः॒ स्वाहा॑ ।<br>अग्रा॑य॒ स्वाहा॒ परी॑त्यै॒ स्वाहा॑ ।<br>वरु॑णाय॒ स्वाहा॒ श॒तभि॑षजे॒ स्वाहा॑ ।<br>भे॒ष॒जेभ्यः॒ स्वाहा॑ ।<br>अ॒जायैक॑पदे॒ स्वाहा॑ प्रोष्ठप॒देभ्यः॒ स्वाहा॑ ।<br>तेज॑से॒ स्वाहा॑ ब्रह्मवर्च॒साय॒ स्वाहा॑ ।<br>अह॑ये बु॒ध्निया॑य॒ स्वाहा॑ प्रोष्ठप॒देभ्यः॒ स्वाहा॑ ।<br>पू॒ष्णे स्वाहा॑ रे॒वत्यै॒ स्वाहा॑ ।<br>प॒शुभ्यः॒ स्वाहा॑ ।<br>अ॒श्विभ्या॒ꣳ॒ स्वाहा॑ऽश्व॒युग्भ्या॒ꣳ॒ स्वाहा॑ ।<br>श्रोत्रा॑य॒ स्वाहा॒ श्रुत्यै॒ स्वाहा॑ ।<br>य॒माय॒ स्वाहा॑ऽपभ॒रणीभ्यः॒ स्वाहा॑ ।<br>रा॒ज्याय॒ स्वाहा॒ऽभिजि॑त्यै॒ स्वाहा॑ ।<br>अ॒मा॒वा॒स्या॑यै॒ स्वाहा॒ कामा॑य॒ स्वाहा ग॑त्यै॒ स्वाहा॑ ।<br>च॒न्द्रम॑से॒ स्वाहा॑ प्रती॒दृश्या॑यै॒ स्वाहा॑ ।<br>अ॒हो॒रा॒त्रेभ्यः॒ स्वाहा॑ऽर्धमा॒सेभ्यः॒ स्वाहा॑ ।<br>मासे॑भ्यः॒ स्वाह॒र्तुभ्यः॒ स्वाहा॑ ।<br>सं॒व॒त्स॒राय॒  स्वाहा॑ ।<br>अह्ने॒ स्वाहा॒ रात्रि॑यै॒ स्वाहा॑ ।<br>अति॑मुक्त्यै॒ स्वाहा॑ ।<br>उ॒षसे॒ स्वाहा॒ व्यु॑ष्टयै॒ स्वाहा॑ ।<br>व्यू॒षुष्यै॒ स्वाहा॒ व्यु॒च्छन्त्यै॒ स्वाहा॑ ।<br>व्यु॑ष्टायै॒ स्वाहा॑ ।<br>नक्ष॑त्राय॒ स्वाहो॑देष्य॒ते स्वाहा॑ ।<br>उ॒द्य॒ते स्वाहोदि॑ताय॒ स्वाहा॑ ।<br>हर॑से॒ स्वाहा॒ भर॑से॒ स्वाहा॑ ।<br>भ्राज॑से॒ स्वाहा॒ तेज॑से॒ स्वाहा॑ ।<br>तप॑से॒ स्वाहा॒ ब्रह्मवर्च॒साय॒ स्वाहा॑ ।<br>सूर्या॑य॒ स्वाहा॒ नक्ष॑त्रेभ्यः॒  स्वाहा॑ ।<br>प्र॒ति॒ष्ठायै॒ स्वाहा॑ ।<br>आदि॑त्यै॒ स्वाहा॑ प्रति॒ष्ठयै॒ स्वाहा॑ ।<br>विष्ण॑वे॒ स्वाहा॑ य॒ज्ञाय॒ स्वाहा॑ ।<br>प्र॒ति॒ष्ठायै॒ स्वाहा॑ ॥<br>[[लिङ्गानि - नक्षत्रेष्टिः]]
